% This file was converted to LaTeX by Writer2LaTeX ver. 1.6
% see http://writer2latex.sourceforge.net for more info
\documentclass{article}
\usepackage[utf8]{inputenc}
\usepackage[noenc]{tipa}
\usepackage{tipx}
\usepackage[geometry,weather,misc,clock]{ifsym}
\usepackage{pifont}
\usepackage{eurosym}
\usepackage{amsmath}
\usepackage{wasysym}
\usepackage{amssymb,amsfonts,textcomp}
\usepackage[T3,T1]{fontenc}
\usepackage[varg]{txfonts}\usepackage[polish]{babel}
\usepackage{array}
\usepackage{hhline}
\title{}
\begin{document}
Abstract

Science as rational doxa. J. Życiński’s understanding of science and philosophy of science. (Part I). Beyond internalism
and externalism.

Philosophical interests of Joseph Życiński (1948-2011) in the domain of the philosophy of science were focused on the
debate concerning the nature of science and philosophy of science that followed the Einstein-Planck revolution in
science. The unexpected discovery of the philosophical, extra-scientific  presuppositions in science, as well as of the
extra-rational factors determining the way these presuppositions are accepted in science were to be explained within
the meta-scientific framework. It is the aim of this paper to present Życiński’s diagnosis of this post-revolutionary
situation in the philosophy of science as well as his critique of the metascientific answers to this challenge. The
reasons will be given why all those answers are put under two dichotomous rubrics of internalism and externalism. It
will be also explained how Życiński intends to supersede this false in his opinion opposition with a new concept of
doxatic rationality. However the details of the metascientific proposal of Życiński will be given only in the
subsequent paper. In order to perform the aim of the paper the metatheoretic tools set out by Popper (1979) will be
used.

Abstrakt

Filozoficzne zainteresowania Józefa Życińskiego (1948-2011) z zakresu filozofii nauki koncentrowały się na debacie
dotyczącej natury poznania naukowego, będącej konsekwencją naukowej rewolucji Einsteina-Plancka. W wyniku tej rewolucji
filozofia nauki stanęła przed wzywaniem, jakim było nieoczekiwane odkrycie obecności w nauce pozanaukowych założeń
filozoficznych oraz determinujących je czynników pozaracjonalnych. Obecny artykuł stawia sobie za cel prezentację
zarówno diagnozy Życińskiego tej postrewolucyjnej sytuacji w filozofii nauki, jak i przedstawianej przez niego oceny
rozwiązań metanaukowych, jakie pojawiły się w odpowiedzi na rzeczone wyzwanie, a które klasyfikuje za pomocą kategorii
internalizmu i eksternalizmu. Przedstawione zostaną również podstawowe założenia proponowanego przez Życińskiego
sposobu przezwyciężenia fałszywego dualizmu internalizmu z eksternalizmem przez odwołanie się do nowej koncepcji
racjonalności doksatycznej. Omówienie szczegółowych rozwiązań zaproponowanych przez Życińskiego będzie możliwe dopiero
w kolejnym artykule. W celu analizy poglądów Życińskiego wykorzystane zostaną metateoretyczne narzędzia wypracowane
przez K. R. Poppera (1979).

Słowa kluczowe:

racjonalizm, sceptycyzm, internalizm, eksternalizm, rewolucja naukowa, rewolucja metanaukowa, założenia filozoficzne w
nauce, związanie z tradycją badawczą.

Key words:

rationalism, skepticism, internalism, externalism, scientific revolution, metascientific revolution, philosophical
presumptions in science, commitment to the research tradition.

Zbigniew Liana (UPJPII)

Nauka jako racjonalna doxa. Józefa Życińskiego koncepcja nauki i filozofii nauki – poza internalizmem i eksternalizmem

Wstęp

\ \ W przekonaniu Życińskiego dwudziestowieczny spór filozoficzny o charakter nauki należy interpretować jako kolejny,
historyczny przejaw bardziej fundamentalnego sporu między racjonalizmem a sceptycyzmem o racjonalność poznania.

\ \ W dwudziestowiecznej tradycji filozoficznej spór o rozumienie tego, czym jest nauka, wiąże się ściśle ze sporem o
racjonalność rozwoju wiedzy naukowej. W swej najbardziej radykalnej wersji – wersji „zewnętrznej” – jest to spór
racjonalizmu ze sceptycyzmem o istnienie względnie nieistnienie specyficznego, „racjonalnego elementu” poznania,
różnego od zmysłowego postrzeżenia, czyli tak czy inaczej rozumianego rozumu. W swej wersji „wewnętrznej” – to znaczy
wewnątrz tradycji racjonalistycznej, uznającej istnienie elementu racjonalnego – jest to spór o charakter tego elementu
oraz o jego miejsce w procesie zmiany teoretycznej\footnote{Na zasadzie pars pro toto Życiński
\label{ref:RND1yjaBGa3S8}(1983, s. 184) utożsamia naukę z „rozumem naukowym” a filozofię nauki określa na sposób Kanta
mianem Krytyki rozumu naukowego. Ponieważ w celu metanaukowej analizy rzeczywistej nauki tego typu emblematyczne
określenie jest mało przydatne ze względu na swą nadmierną ogólność, Życiński wprowadza bardziej realistyczną kategorię
‘elementu racjonalnego’ \label{ref:RNDZsYVuB7lRL}(J. Życiński, 1983, s. 142n).}.

\ \ W diagnozie Życińskiego dwudziestowieczny spór o naukę jest sporem fundamentalnym, sporem o rozumienie racjonalności
jako takiej, i to zarówno w jego wersji „zewnętrznej”, jak i „wewnętrznej”. W przypadku sporu „zewnętrznego” – i tutaj
tkwi proprium rozwiązania Życińskiego – obie strony sporu, czyli rozwiązania zarówno racjonalistyczne, jak i
sceptyczne, mają wspólny rodowód. Łączy je błędna, tradycyjna koncepcja racjonalności, a tym samym błędna koncepcja
nauki. W tezie tej ujawnia się ogólniejsza presupozycja metafilozoficzna postulująca relatywny charakter sceptycyzmu
filozoficznego. Jest to sceptycyzm względem określonej koncepcji racjonalności lub naukowości, a nie sceptycyzm w
ogóle. Jest on specyficzną teorią metanaukową odrzucającą określoną historycznie koncepcję naukowości i racjonalności.
W przypadku sceptycyzmu dwudziestowiecznego, przedmiotu analiz Życińskiego, negacji podlega koncepcja racjonalności,
jaką żywił się dwudziestowieczny racjonalizm metanaukowy, racjonalizm normatywno-demarkacjonistyczny Koła Wiedeńskiego,
Poppera i Lakatosa\footnote{Zob. \label{ref:RNDM0IkZEEMNb}(J. Życiński, 1996, s. 228, 1983, s. 186). W tym drugim
tekście jest mowa o porzuceniu ostrej dychotomii kontekstu odkrycia i uzasadnienia typowej dla demarkacjonistycznych
metodologii.}.

Motywem, który skłonił Życińskiego do postawienia takiej tezy metafilozoficznej, była konstatacja pewnego istotnego
faktu historycznego: to, że oba te przeciwstawne rozwiązania metanaukowe powstały w reakcji na dwudziestowieczną
rewolucję naukową, która zanegowała dotychczasowy wzorzec naukowości i racjonalności wywołując efekt „intelektualnego
szoku” i prowadząc do „rewolucji metanaukowej”. Ale konstatacja faktu z historii nauki jest jednocześnie interpretacją
sytuacji filozoficznej w perspektywie metanaukowego sporu o racjonalność naukową. Jest to zatem „konstrukcja”
specyficznego faktu metanaukowego, w którym już zawiera się implicite możliwe rozwiązanie spornego problemu
filozoficznego\footnote{Życiński nie wierzył oczywiście w istnienie czystych faktów. Zob. niżej przypis 12. W tym
wypadku ma swoje zastosowanie teza Lakatosa o zaślubinach filozofii nauki z historią nauki
\label{ref:RNDS7T4vadlBl}(zob. J. Życiński, 1983, s. 121n, 1988b, s. 26, 2013, s. 47).}. Rozwiązanie proponowane przez
Życińskiego jest bezpośrednią konsekwencją przyjętej diagnozy metafilozoficznej: przezwyciężenie problemów związanych z
tradycyjną koncepcją racjonalności powinno skutkować przezwyciężeniem współczesnego sporu racjonalizmu ze sceptycyzmem.
Konieczna jest zatem istotna modyfikacja tradycyjnego rozumienia racjonalności i naukowości. Taka, która rozwiąże
problemy nierozwiązywalne na gruncie koncepcji tradycyjnej a będące bezpośrednim powodem pojawienia się nowej wersji
sceptycyzmu. W ujęciu Życińskiego problemy te sprowadzają się do wspólnego mianownika, jakim jest problem pogodzenia
racjonalności naukowej z występowaniem w nauce i w jej rozwoju elementów pozanaukowych i czynników pozaracjonalnych.

Celem niniejszego artykułu jest analiza wewnętrznej logiki filozofii nauki Życińskiego, jaka prowadzi go od konstatacji
faktów metanaukowych do nowego metateoretycznego rozwiązania kwestii racjonalności naukowej. Panuje dość powszechna
opinia wśród czytelników prac Józefa Życińskiego, że są one trudne w percepcji ze względu na swą zawiłość,
wielowątkowość, a przede wszystkim ze względu na specyficzny, retoryczny styl. W jego tekstach, zwłaszcza pozycjach
książkowych, roi się od przykładów, polemik i dygresji. Analizy o wysokim stopniu abstrakcji i metateoretycznej
precyzji przeplatają się z argumentami retorycznymi a subtelny język analiz miesza się z literackim językiem ciętej
polemiki. Lekturze jego prac towarzyszy jednak trudna do wyartykułowania intuicja zasadniczej poprawności jego
argumentacji. To właśnie ta intuicja stanowiła dla mnie motywację poszukiwania teoretycznej spójności w filozofii nauki
Życińskiego.

Metoda poszukiwania wewnętrznej logiki i ukrytych przedzałożeń jest w dużej mierze metodą racjonalnej rekonstrukcji.
Wszelkie próby nazbyt deskryptywnego podejścia do filozofii nauki Życińskiego musiałyby ponieść fiasko ze względu na
wspomniany charakter jego prac. Element deskryptywny musi zostać zracjonalizowany za pomocą choćby tymczasowej
metateoretycznej perspektywy interpretacyjnej. Najbardziej zasadne wydaje się wybranie perspektywy wyznaczanej przez
tradycję epistemologiczną, z jaką Życiński wiąże swoje filozofowanie o nauce. Pomimo wszystkich jego krytycznych uwag i
zastrzeżeń, jest to szeroko rozumiana racjonalistyczna tradycja episteme (por. Elementy, s. 126) w jej
dwudziestowiecznej wersji zapoczątkowanej przez logiczne badania nad językiem, matematyką i samą logiką oraz przez
logiczno-metodologiczne badania nad nauką i jej rozwojem w ujęciu Poppera i Lakatosa. Tradycja ta dostarczy
odpowiednich kategorii, przy pomocy których będę mógł rozpocząć analizę tekstów Życińskiego. 

Ogólny, racjonalno-rekonstrukcyjny cel mojego tekstu usprawiedliwia ograniczenie zakresu podejmowanych w niniejszym
tekście analiz i wykorzystywanych tekstów źródłowych. Ponieważ nie jest moim celem szczegółowa prezentacja wszystkich
wątków i wszystkich możliwych niuansów proponowanych przez Życińskiego rozwiązań metanaukowych, dlatego w artykule
wykorzystane zostaną jedynie jego książki z zakresu filozofii nauki z pominięciem licznych, szczegółowych
artykułów\footnote{Są to następujące prace: Język i metoda \label{ref:RND1LhiGh0y5p}(1983); Teizm i filozofia
analityczna, tom 1 \label{ref:RND68nQZEVcjZ}(1985), Structure of the Metascientific Revolution
\label{ref:RNDgXcIEkiEEw}(1988b), Granice racjonalności \label{ref:RND9m82QoDque}(1993) oraz Elementy filozofii nauki
\label{ref:RNDBnf6pOKYn0}(1996). Wiele wątków powtarza się przez wszystkie prace. Różni je bardziej sposób prezentacji
niż charakter proponowanych rozwiązań. Zauważalna jest zasadnicza ciągłość w myśli metanaukowej Życińskiego, począwszy
od pierwszej pracy. Tylko w wybranych przypadkach wskażę pewną ewolucję myśli Życińskiego, inne pominę, jako nieistotne
dla celu mojej pracy. Najbardziej rozwinięte analizy metafilozoficzne Życińskiego można odnaleźć w jego Strukturze
rewolucji metanaukowej \label{ref:RNDPOjzmhEMek}(1988b, 2013). Tutaj pojawiają się istotne z punktu widzenia rozumienia
racjonalności nauki koncepcje ideatów oraz ideologicznych programów badawczych. Pisząc ten tekst korzystałem z
oryginału angielskiego \label{ref:RNDFZPJ2Z2OCH}(J. Życiński, 1988b). Tekst ten został przetłumaczony na język polski
już po śmierci J. Życińskiego w 2013 r. Cytując fragmenty tej publikacji korzystam z przekładu M. Furmana dokonując
wszakże pewnych modyfikacji w celu dostosowania terminologii do terminologii niniejszego artykułu. Odnośniki do stron
podaję zarówno dla tekstu angielskiego, jak i dla polskiego przekładu. Istnieje również drugie, poszerzone wydanie
Elementów filozofii nauki \label{ref:RNDL62LQXHrez}(J. Życiński, 2015). \par Czytelnikowi, który chciałby poznać
najważniejsze myśli całego dorobku Józefa Życińskiego, a nie tylko z zakresu filozofii nauki, polecam przeglądowy
artykuł Michała Hellera \label{ref:RNDeScsQTkW9D}(2011). Metanaukowe poglądy Życińskiego omawiam również w artykule Can
Reason Be Emotional? \label{ref:RNDsr0gJlWoso}(Z. Liana, 2016).}. Ze względu na obszerność koniecznych analiz zostały
one podzielone na dwie odrębne części\footnote{Podział ten dokonany został na prośbę Redakcji.}. Część pierwsza –
zawarta w niniejszym artykule – obejmuje sobą najogólniejsze, metateoretyczne analizy koncepcji Życińskiego filozofii
nauki. Część druga zawierać będzie szczegółowe rozwiązania metanaukowe zaproponowane przez Życińskiego w celu
wypracowania nowego rozumienia nauki i racjonalności. Są to rozwiązania najczęściej kojarzone z jego nazwiskiem, takie
jak zasada aracjonalności, zasada epistemologicznej niepewności, naturalności interdyscyplinarnej, czy też kwestia
różnych typów racjonalności i ewolucji pojęcia racjonalności.

1. Perspektywa metateoretyczna

Nowego rozumienia racjonalności Życiński nie poszukuje na drodze apriorycznych analiz językowo-logicznych, lecz przez
pełniejsze uwzględnienie faktów z historii nauki. Jego podstawowy postulat metafilozoficzny głosi, że filozofia nauki
powinna zrezygnować z uproszczonych i wyidealizowanych koncepcji nauki i wypracowywać koncepcje bardziej realistyczne
uwzględniające w większym stopniu analizę rzeczywistych zachowań naukowców. Tego typu deklaracja metaepistemologiczna
stanowi wyraz określonych przekonań ontologicznych i metametodologicznych Życińskiego. Element racjonalny ma charakter
obiektywny, jest obecny w nauce realnie, aczkolwiek nierzadko implicite. Racjonalność obiektywna ujawnia swój charakter
stopniowo w meandrach historii nauki. Filozofowi nie pozostaje nic innego, jak uważnie obserwować tę historię i
próbować odkrywać racjonalność obiektywną za pomocą hipotez metanaukowych i testować te ostatnie w oparciu o faktyczne
i faktualne przejawy racjonalności w dziejach nauki. Widać z tego, że pod względem metodologicznym filozofia nauki
Życińskiego bliższa jest nauce empirycznej niż analitycznej. Pod tym względem Życiński staje w jednej,
transcendentalnej tradycji metafilozoficznej obok Poppera i Lakatosa\footnote{Życiński poddaje jednak tę metodę
reinterpretacji, gdyż inaczej rozumie on rzeczywistość nauki niż Popper czy Lakatos. Kwestia ta zostanie przedstawiona
pod koniec artykułu.}.

\ \ Swoje koncepcje metafilozoficzne, w tym koncepcję metody transcendentalnej, Popper przedstawił najpełniej w Die
beiden Grundprobleme der Erkenntnistheorie \label{ref:RNDZjoA35m8Sx}(1979). To właśnie tam broni tezy, że metodologia
jest specyficzną metanauką posługującą się specyficzną metodą transcendentalną\footnote{Koncepcję Poppera filozofii
jako metanauki omawiam szczegółowo w \label{ref:RNDfY6Fw7eCi8}(Z. Liana, 2006).}. Wprawdzie nazwa metody zaczerpnięta
jest od Kanta, to jednak jej rozumienie różni się znacząco od znaczenia, jakie temu wyrażeniu nadawał Kant. Nie jest to
metoda dedukcji transcendentalnej, lecz, jak podkreśla Popper, metoda analogiczna do metody empirycznej. Także w
przypadku metodologii mamy do czynienia z określonymi faktami filozoficznymi, które wymagają filozoficznego
wyjaśnienia. Wyjaśnienia filozoficzne są wartościowe o tyle, o ile wytrzymują konfrontację z faktami filozoficznymi. W
pracy tej Popper nie nazywa wyjaśnień metodologicznych hipotezami, a ich obalenia przez fakty metodologiczne
falsyfikacją. Oba te wyrażenia rezerwuje wyłącznie dla nauk empirycznych. W metodologii i w metodzie transcedentalnej
mamy do czynienia z tak zwaną transcedentalną sprzecznością, analogiczną do empirycznej falsyfikacji. Metoda ta została
zmodyfikowana przez Lakatosa i poszerzona o wykorzystanie faktów z historii nauki w celu quasi-empirycznej konfrontacji
rozwiązań metanaukowych. Życiński przyjmuje w filozofii identyczną transcendentalną metodę, z tym że terminy
‘falsyfikacja’ i ‘hipoteza’ odnosi on bez żadnego rozróżnienia zarówno do metody nauk empirycznych, jak i do metody
metanauki lub szerzej filozofii nauki\footnote{W jego tekstach można znaleźć wiele wypowiedzi o falsyfikacji koncepcji
filozoficznych \label{ref:RNDlMUuFKby8S}(J. Życiński, 1985, s. 177, 1988b, s. 9,12,97,135, 2013, s. 17,22,174,239).  W
Elementach \label{ref:RNDCkkQxwcbWF}(1996, s. 166), mówi o wymogu falsyfikowalności rozwiązań metanaukowych. Życiński
odróżnia falsyfikowalne hipotezy metanaukowe od niefalsyfikowalnych idei metafizycznych. Za Popperem uznaje metafizykę
za zasadniczo niefalsyfikowalną \label{ref:RNDA2elxmxDEm}(J. Życiński, 1996, s. 130).}.

Należy też zauważyć, że Życiński rozróżnia wąsko rozumianą metanaukę od szerszej filozofii nauki
\label{ref:RNDSXNKAbqry1}(J. Życiński, 1996, s. 14–16). Metanauka bada kwestie logiczne, metodologiczne i
epistemologiczne w nauce. Filozofia nauki zajmuje się z kolei wypracowaniem całościowej wizji nauki w jej ujęciu
diachronicznym, czyli strukturą rewolucji naukowych, związkami między czynnikami racjonalnymi i socjologicznymi,
ewolucją pojęcia racjonalności. Nie należy ich wszakże sobie przeciwstawiać, gdyż obie zajmują się „tą samą
rzeczywistością nauki” a granice między nimi są do pewnego stopnia rozmyte \label{ref:RNDJqZXflfCwo}(J. Życiński, 1996,
s. 16). Metoda transcedentalnej falsyfikacji stosuje się do nich obu.

Z perspektywy analizy koncepcji Życińskiego szczególnie przydatne wydaje się wprowadzone przez Poppera pojęcie faktu
metodologicznego lub epistemologicznego, czyli faktu metanaukowego\footnote{Dla ułatwienia lektury w całym tekście
treść idei, podobnie jak treść pojęć i koncepcji, piszę zazwyczaj kursywą. Kursywa służy również do podkreślenia
istotnych elementów znaczeniowych.}. W kontekście filozofii Życińskiego można pojęcie to rozszerzyć do pojęcia faktu
filozoficznego. Pojęcia te, jakkolwiek budzą w niektórych kręgach filozoficznych sprzeciw i opór, to jednak w
perspektywie współczesnej filozofii nauki odrzucającej „zgodnie” – podobnie jak Popper – istnienie czystych faktów, są
one jak najbardziej na miejscu. Skoro fakt rozumiany jako pewne zdanie bazowe nauki lub metanauki jest w sposób
nieunikniony teoretyczną interpretacją obserwacji\footnote{O ile w czasach Poppera i Koła Wiedeńskiego teza ta była
przedmiotem sporu, o tyle w czasach Życińskiego była ona już podstawowym i „niekontrowersyjnym” założeniem filozofii
nauki. Życiński uznaje ten fakt to za skutek rewolucji metanaukowej \label{ref:RNDNNdGM9DYkK}(zob. J. Życiński, 1996,
s. 127).}, to staje się on pojęciem analogicznym. W zależności od typu interpretacji mamy do czynienia z faktem
empirycznym, filozoficznym, naukowym lub metanaukowym, etc. W „socjologicznej” koncepcji faktu wprowadzonej przez
Poppera\footnote{Termin ‘socjologiczna’ oznacza według Poppera konieczność intersubiektywnej zgody. Warto zauważyć, że
według niego chodzi o zgodę „negatywną”, a nie pozytywną. Ta ostatnia implikowałaby swoisty indukcjonizm, który, jak
wiadomo, jest dla Poppera niemożliwy do zaakceptowania z racji logicznych. Zgodę faktualną uznaje się za obowiązującą
wtedy, gdy nikt kompetentny (sic!) nie wyraża sprzeciwu, i to tylko tymczasowo, do chwili, gdy pojawi się ktoś
kompetentny zgłaszający sprzeciw. Taki sprzeciw zmusza do rewizji zdań faktualnych. Najpełniejsze przedstawienie
„negatywnej” koncepcji faktu można odnaleźć w pracy Poppera \label{ref:RNDFSE3yxffmO}(1979, s. 122–135, zwł. 131n.).}
stopień obiektywności faktu mierzy się stopniem jego intersubiektywności. Z tego względu fakty filozoficzne cechują się
znacznie mniejszym stopniem obiektywności niż fakty empiryczne i w konsekwencji możliwość obalenia koncepcji
metanaukowych przez fakty filozoficzne jest dużo mniejsza niż w możliwość falsyfikacji hipotez empirycznych. O ile
Popper już w Die beiden Grundprobleme zaczął wątpić w możliwość rozstrzygającego obalenia na gruncie metodologii, o
tyle u Życińskiego niełatwo znaleźć artykulacje podobnych wątpliwości\footnote{Mówi on o falsyfikacji’ tout court
metanaukowej koncepcji teorii nauki obiektywnej \label{ref:RNDwQZn2Zd98X}(J. Życiński, 1988b, s. 9, 2013, s. 17), albo
o praktycznej falsyfikacji intuicjonizmu w matematyce \label{ref:RNDF7UBvcuK26}(J. Życiński, 1988b, s. 97, 2013, s.
174). Jednocześnie jednak Życiński \label{ref:RNDhVrobTs8jG}(1988b, s. 140, 2013, s. 248) krytykuje Poppera i jego tezę
o możliwości obiektywnej oceny wartości schematów pojęciowo-metodologicznych. W świetle Die beiden Grundprobleme nie
wydaje się, by teza ta faktycznie była głoszona przez Poppera, a po drugie, jej krytyka wydaje się niezbyt spójna z
niekrytycznym użyciem przez Życińskiego terminu ‘falsyfikacja’.}.

2. Rewolucja naukowa a rewolucja metanaukowa – narzędzia metateoretycznej analizy.

Punktem wyjścia dla Życińskiego do poszukiwania nowych rozwiązań metanaukowych i z zakresu filozofii nauki jest swoista
metahistoryczna i metanaukowa teza. W filozofii nauki doszło do metanaukowej rewolucji, która została wywołana przez
wcześniejszą rewolucję naukową\footnote{Termin ‘rewolucja metanaukowa’ pojawia się już w Języku i metodzie
\label{ref:RNDX1VVM27OlW}(J. Życiński, 1983, s. 99) w tytule drugiej części dzieła: „Struktura rewolucji
metanaukowych”. Ten sam tytuł nosi angielska książka Życińskiego \label{ref:RNDZhnNjGxqOR}(1988b) będąca rozwinięciem
idei zawartych w Języku i metodzie. Życiński mówi o odstępie „półwiecza” między rewolucją naukową a rewolucją
metanaukową. Wyrażenie pojawia się w Języku i metodzie \label{ref:RNDIDOT0gvEdV}(J. Życiński, 1983, s. 101)i zostaje
powtórzone w Elementach...  \label{ref:RNDTq4UOwaMNQ}(J. Życiński, 1996, s. 126).}. Jedna i druga były równie
gwałtowne, powiązane z doświadczeniem rzeczonego intelektualnego szoku. W celu rekonstrukcji logiki ukrytej w
rozwiązaniu Życińskiego konieczne wydaje się poddanie analizie specyficznej relacji, jaka zachodzi w jego koncepcji
między dwoma faktami: między faktem rewolucji naukowej a faktem rewolucji metanaukowej.

Język, jakim Życiński operuje w kontekście omawiania relacji między rewolucją metanaukową a rewolucją naukową, jest
zarówno językiem logiki, jak i językiem psychologii. Jest językiem logiki, gdyż mówi implikowaniu rewolucji
metanaukowej przez rewolucję naukową oraz o metanaukowych konsekwencjach rewolucji naukowej
\label{ref:RND7WtbaMWBYd}(J. Życiński, 1988b, s. 8.13, 2013, s. 15.24)\footnote{Polski przekład ‘rezultat’ nie oddaje
wiernie angielskiego ‘implied’.}. Język ten sugeruje, iż Życiński postuluje istnienie silnych związków
merytoryczno-logicznych pomiędzy tymi rewolucjami. Teoretyczne rozwiązania zaproponowane w ramach rewolucji
metanaukowej nie miały zatem genezy czysto apriorycznej, lecz były w dużej mierze  zdeterminowane rzeczywistą nauką.
Ale z drugiej strony Życiński mówi o szoku wywołanym przez rewolucję naukową wśród filozofów nauki i o ich reakcji na
ten szok. Także sam termin ‘rewolucja’ użyty przez Życińskiego niesie ze sobą silne konotacje pozalogiczne. Został
wprowadzony do filozofii nauki przez Kuhna w celu podkreślenia istotnej roli czynników socjologicznych,
psychologicznych i kulturowych w rozwoju nauki. Odrzucając dychotomię skrajnego internalizmu i skrajnego eksternalizmu
Życiński odrzuca zarówno koncepcję relacji czysto logicznej jak i koncepcję relację czysto „zewnętrznej”, przyczynowej.
W konsekwencji przedstawia tę relację dwoiście, zarówno jako związek logiczny, racjonalny, jak i jako związek
przyczynowo-skutkowy\footnote{Nie jest możliwe przedstawienie koncepcji Życińskiego w sposób liniowy, niejako „cegiełka
po cegiełce”. Ponieważ to, w jaki sposób dokonuje on metanaukowej interpretacji faktów historycznych i relacji między
nimi, jest już warunkowane implicite przez jego metanaukowe koncepcje, dlatego nieunikniona jest pewna kolistość
prezentacji i przyjęcie na początku pojęć, które będą wyjaśniane dopiero z czasem. Pojęcia internalizmu i eksternalizmu
zostaną przedstawione w punkcie 5, a psychologiczne pojęcie szoku w punkcie 4b.}.

Życiński podejmuje studium i analizę historii nauki i historii filozofii nauki w celu zidentyfikowania różnego typu
faktów metanaukowych, zarówno racjonalnych jak pozaracjonalnych, które pozwolą mu na właściwą interpretację zależności
rewolucji metanaukowej od rewolucji naukowej. Z jednej strony poszukuje faktów pozaempirycznych metanaukowych z
historii nauki, które pozwolą mu na uchwycenie racjonalnych (logiczno-merytorycznych) relacji zachodzących pomiędzy
zmianami na poziomie nauki teoretycznej ze zmianami na poziomie teorii metanaukowych (zmian metateoretycznych). Z
drugiej strony poszukuje faktów „psychologicznych” usprawiedliwiających (potwierdzających) użycie psychologicznych
kategorii ‘rewolucji’ i ‘intelektualnego szoku’\footnote{Ponieważ pojęcie kategorii traktuję jako pojęcie
metateoretyczne i metajęzykowe zarazem, dlatego treść kategorii będę zapisywał w cudzysłowie metajęzykowym.} dla opisu
stanu umysłu filozofów nauki.

Poniżej przedstawiam w formie metateoretycznych uwag wyjaśnienie różnych typów faktu metanaukowego. Uwagi te są
przydatne do lepszego zrozumienia dalszych analiz, ale nie są konieczne. Jako bardziej abstrakcyjne i niekonieczne do
dalszej lektury zostały wydzielone z całości tekstu.\footnote{W całym artykule bardziej abstrakcyjne analizy
metateoretyczne lub metafilozoficzne przedstawiam w formie oddzielnych uwag. Mam nadzieję, że ułatwi to lekturę tekstu.
W obecnym artykule nie podejmuję szczegółowej analizy metody, jaką Życiński posługuje się w filozofii nauki. Byłaby to
niewątpliwie niezwykle interesująca strategia poszukiwania ukrytych presupozycji Życińskiego na temat racjonalności
metodologicznej, ale zaciemniłoby to dodatkowo i tak stosunkowo skomplikowany tekst artykułu. Dlatego ograniczam się w
tym względzie do rzeczonych uwag.}

Uwaga (1). Fakty metanaukowe to quasi-empiryczne fakty z historii nauki będące przedmiotem wyjaśnień metanaukowych. Idea
wyróżnienia faktów empirycznych od quasi-empirycznych faktów metanaukowych pochodzi od Poppera. Wprawdzie Życiński nie
stosuje tego typu terminologii, niemniej mówi o faktach z historii nauki będących przedmiotem wyjaśnień metanaukowych.
Odróżnienie Poppera ma charakter demarkacjonistyczny. Na gruncie metodologicznym odróżnia on wyraźnie fakty (zdania)
empiryczne od faktów epistemologicznych, czy metodologicznych. Jego teoria metodologicznych typów faktów bazuje na
specyficznej zasadzie analogii: fakty epistemologiczne są analogiczne do faktów empirycznych, podobnie jak metoda
filozofii nauki (metoda transcedentalna) jest analogiczna do metody empirycznej. W przypadku Życińskiego, jego teksty
sugerują, że operuje on raczej jednoznacznym niż analogicznym pojęciem faktu we wszystkich kontekstach
metodologicznych. Brak wystarczających danych, by rozstrzygnąć, czy jest to świadoma i krytyczna postawa
metodologiczna, czy jedynie spontaniczna. Z tego względu zastosowaniu terminologii Poppera do interpretacji tekstu
Życińskiego musi towarzyszyć daleko posunięta ostrożność hermeneutyczna. Tego typu ostrożna interpretacja terminu ‘fakt
metanaukowy’ abstrahuje od meta-metodologicznych idei Poppera i ogranicza znaczenie tego terminu do własności bycia
faktem wyjaśnianym przez metanaukę.

Uwaga (2). Fakt metanaukowy, analogicznie do faktu empirycznego, stanowi językowe przedstawienie i zarazem teoretyczną
interpretację konkretnego, postrzeganego zmysłami „zdarzenia”. W nie-demarkacjonistycznym ujęciu Życińskiego zdarzeniem
ujmowanym przez fakt metanaukowy może być zarówno zjawisko fizyczne (np. psychologiczne), jak i zjawisko „językowe”.
Takim zjawiskiem językowym jest pojawienie się określonego twierdzenia lub teorii o określonych cechach ontologicznych
lub logicznych. Może nim być także zachowanie meta-językowe i zarazem metanaukowe (epistemologiczne, metodologiczne)
naukowca: to, co robi on ze swoimi wypowiedziami, by je uzasadnić, obalić, sprawdzić, a także to, do jakich celów
poznawczych ich używa.

Ze względu na dwa typy faktów metanaukowych: empiryczne fakty metanaukowe i pozaempiryczne „językowe” fakty metanaukowe,
te ostatnie będę nazywał ‘faktami metateoretycznymi’.

W perspektywie metajęzykowej fakt metateoretyczny należy utożsamić ze zdaniem egzystencjalnym orzekającym występowanie
typowych (powtarzających się) cech metateoretycznych (np.: „Naukowcy dokonują predykcji”, „Fakty naukowe są obciążone
teoretycznie”, „Nauka nie potwierdza ostrego odróżnienia kontekstu odkrycia od kontekstu uzasadnienia”; „Teorie się
zmieniają”, „Mechanika kwantowa odchodzi od tradycyjnego ideału poznania jednoznacznego”, „Twierdzenia limitacyjne
metalogiki ukazują granice poznania matematycznego i logicznego”, itp.), a konkretne zdarzenia z historii nauki z
desygnatami spełniającymi lub nie to zdanie. 

Stwierdzenie powyższe pokazuje, że wyrażenia ‘wyrażenie metateoretyczne’ i ‘wyrażenie metajęzykowe’ nie są tożsame.
Fakty metateoretyczne można (i należy) traktować jako język przedmiotowy metanauki. Metanauka ma swój własny język
przedmiotowy i swój własny metajęzyk, różny od języka i metajęzyka nauk przedmiotowych. Osobnym problemem jest pytanie,
czy język przedmiotowy metanauki jest metajęzykiem nauki przedmiotowej i, w konsekwencji, czy metajęzyk metanauki jest
meta-metajęzykiem nauki przedmiotowej. Szczegółowa odpowiedź na tak postawione pytanie wykracza poza ramy niniejszego
artykułu. Ale w metodologistycznym podejściu Poppera do metanauki zdania metanauki mają za przedmiot wyrażenia
metajęzykowe nauki przedmiotowej tylko w ich ujęciu ‘materialnym’ a nie ‘formalnym’. Metanauka tworzy własny język
przedmiotowy na bazie metajęzyka nauki przedmiotowej. Ten język przedmiotowy nie utożsamia się z metajęzykiem nauk
przedmiotowych, a jedynie powstaje na drodze odpowiedniej interpretacji metodologicznej metajęzykowych (i zarazem
metanaukowych) zachowań naukowców (względem faktów, teorii etc.) jako zachowań metateoretycznych lub innych (np.
psychologicznych). Nie należy również mylić metanauki jako dyscypliny filozoficznej z metanaukowymi zachowaniami
naukowców. Te ostanie to te zachowania naukowców, które są przedmiotem metanaukowej interpretacji w filozofii nauki.

Warto przy tym zauważyć, że samo odróżnienie dwóch dziedzin faktów metanaukowych: dziedziny metateoretycznej (historia
nauki rozumianej intersubiektywistycznie) i dziedziny empirycznej (świat, w tym także subiektywne reakcje i
uwarunkowania naukowców) jest już wyrazem określonej interpretacji metanaukowej (albo jeszcze wyższego rzędu
metanaukowego) określonych intuicji poznawczych.

Uwaga (3). Faktów metateoretycznych nie należy utożsamiać z konkretnymi przypadkami z historii nauki. Fakty te są
przedstawieniem ogólnie ujętych, określonych cech – ontologicznych lub metateoretycznych – teorii naukowych i zachowań
epistemologiczno-metodologicznych naukowców. Konkretne przypadki z historii nauki stanowią co najwyżej ilustrację,
przykład lub potwierdzenie występowania tego typu cech w nauce. Swego czasu August Comte rozróżnił fakty jednostkowe od
faktów ogólnych. Naukę empiryczną i filozofię o wiele bardziej interesują fakty ogólne – czyli to, co jest powtarzalne
– niż konkretne jednostkowe przypadki (zdarzenia). Nawet w procedurze potwierdzenia lub obalenia empirycznego
pojedyncze zdarzenia są bezwartościowe metodologicznie. Muszą być powtarzalne i muszą się pewną ilość razy powtórzyć –
najlepiej niezależnie – by mogły zostać zaakceptowane w sposób intersubiektywny przez wspólnotę badaczy. Jak wiadomo,
Popper nazywa te fakty ogólne zdaniami bazowymi i hipotezami niskiego rzędu.

Z tego względu fakt metateoretyczny – fakt pozaempiryczny, czyli fakt w perspektywie metody innej niż metoda empiryczna
– to sąd egzystencjalny, który dotyczy nauki (względnie metanauki) rozumianej zarówno w jej aspekcie funkcjonalnym, jak
i przedmiotowym. W pierwszym przypadku fakt metateoretyczny dotyczy zachowań metodologicznych naukowców (względnie
filozofów nauki), w drugim wystąpienia określonych sądów, twierdzeń, teorii, hipotez, idei a także ich własności
metateoretycznych (względnie meta-metateoretycznych).

Uwaga (4). Osobną kwestią jest problem zaklasyfikowania faktów psychologicznych odnotowujących reakcje psychologiczne w
obliczu nowej nauki. W demarkacjonistycznym ujęciu Poppera należy je uznać za fakty stricte empiryczne nie należące do
metanauki. W przypadku nie-demarkacjonistycznego ujęcia Życińskiego – gdzie element stricte racjonalny współwystępuje
z, i jest dookreślany przez element przyczynowy – należy przypuszczać, że podział nie jest tak ostry i także fakty
psychologiczne z historii nauki są specyficznymi faktami metanaukowymi.

Inna sprawa, że w historii nauki te dwa typy „faktów” nie występują „oddzielnie”, lecz tworzą jeden złożony fakt
metanaukowy: bezpośredni przedmiot obserwacji. Fakt złożony (to znaczy fakt „surowy” – uteoretyzowany w mniejszym
stopniu) można „rozłożyć” – to znaczy zinterpretować i wyjaśnić dedukcyjnie – na wspomniane dwa typy lub aspekty
metanaukowe (na fakt empiryczny i na fakt stricte metateoretyczny, to znaczy pozaempiryczny) dopiero za pomocą
odpowiedniej analizy metanaukowej.

Niezależnie od faktycznej struktury faktów metanaukowych i niezależnie od faktycznego charakteru metanaukowych faktów
psychologicznych, rozróżnienie empirycznych i pozaempirycznych (metateoretycznych) faktów metanaukowych jest
pragmatycznie użyteczne. Nie należy traktować tego rozróżnienia skrajnie demarkacjonistycznie, jak chciał Popper, lecz
wyłącznie jako pierwsze przybliżenie metanaukowe tego, czym jest fakt metanaukowy. Jego użyciu, w perspektywie
metafilozofii Życińskiego, musi towarzyszyć zawsze odpowiednie ograniczenie, że wszelkie demarkacje mają charakter
wyłącznie idealizacyjny i nigdy nie stanowią ostatecznego ujęcia rzeczywistości racjonalnej.

Uwaga (5). Życiński nie przeprowadza tego typu analiz metateoretycznych w odniesieniu do stosowanej przez siebie
terminologii metanaukowej. W konsekwencji nie rozróżnia on explicite pod względem metodologicznym ani faktu naukowego
od metanaukowego, ani tym bardziej obu aspektów tego ostatniego. Konkretne znaczenie metateoretyczne, jakie z wiąże z
terminem ‘fakt’, określane jest przez kontekst użycia.

Przyjmując wraz Życińskim, że w rekonstrukcji historii nauki i historii filozofii nauki związki logiczne są ważniejsze
od uwarunkowań psycho-społecznych racjonalna rekonstrukcja jego rozumienia relacji między rewolucją naukową a rewolucją
metanaukową należy przyjąć, że najważniejsze są w tym wypadku związki pomiędzy specyficznymi faktami metateoretycznymi
z dziedziny nauki przedmiotowej (np. teoriami, założeniami) a specyficznymi faktami metateoretycznymi z dziedziny
metanauki (np. wyjaśnieniami)\footnote{W perspektywie przyjętych rozróżnień między poziomami naukowości i
teoretyczności należałoby nazwać te ostatnie fakty faktami meta-metateoretycznymi. Ale takie rozróżnianie nic nie
wniesie do dalszych analiz poza zbędnym balastem precyzji. Życiński wydaje się nie przywiązywać dużej wagi do tego typu
precyzyjnych rozróżnień poziomów analiz. W Języku i metodzie \label{ref:RNDqQTlKikSxt}(J. Życiński, 1983, s. 123)
przytacza sceptyczną uwagę J. Watkinsa odnośnie do tego typu rozróżnień u Poppera i Lakatosa, ale nie wydaje na ten
temat własnej oceny.}. Metanaukowych faktów psychologicznych w takiej rekonstrukcji nie można pominąć, jeśli nie chcemy
przypisać Życińskiemu koncepcji nazbyt uproszczonej i wyidealizowanej, ale też nie mogą być one, jak zobaczymy poniżej,
dominujące\footnote{Uzasadnienie tych warunków zostanie przedstawione niżej przy okazji omawiania własnego rozwiązania
metanaukowego Życińskiego.}.

Wedle takiej rekonstrukcji Życiński najpierw ustala odpowiednie zbiory faktów metateoretycznych obu typów a następnie
poszukuje właściwych relacji merytoryczno-logicznych pomiędzy nimi. Wyznaczenie odpowiednich zbiorów faktów
metateoretycznych jest stosunkowo proste. Czerpie je odpowiednio z historii nauki przedmiotowej (empirycznej i
formalnej) z jednej strony i z historii metanauki z drugiej. Problematyczny jest natomiast sposób poszukiwania
powiązanych merytoryczno-logicznie uporządkowanych par faktów metateoretycznych: 

{\textless}fakt z historii nauki; fakt z historii metanauki{\textgreater}. 

W tym celu Życiński wydaje się odwoływać się do idei powiązania faktów psychologicznych z faktami metateoretycznymi w
postaci surowych faktów metanaukowych i meta-metanaukowych\footnote{Fakty meta-metanaukowe to fakty tworzące
rzeczywistość metanauki jako pewnej działalności poznawczej człowieka.}. Idea ta kieruje implicite jego heurystyczną
strategią metanaukową: psychologiczna idea intelektualnego szoku i kategorii jemu równoważnych nadaje się na stosunkowo
łatwe kryterium wyróżniania tych faktów metateoretycznych z dziejów nauki, które doprowadziły do zmian w metanauce,
czyli do nowych faktów metateoretycznych w dziejach metanauki. Ponieważ psychologiczny aspekt faktów metanaukowych jest
łatwiejszy do konstatacji, zatem może służyć jako wygodne narzędzie wyróżniania odpowiednich pozaempirycznych faktów
metateoretycznych obu typów i ich związków. Z jednej strony należy poszukiwać takich teorii naukowych i takich cech
tych teorii, które wywołały szok wśród filozofów nauki, a z drugiej strony takich postaw metanaukowych i teorii
metanaukowych, które były odpowiedzią na ów szok. Oczywiście, zgodnie z zasadniczo racjonalistycznym stanowiskiem
Życińskiego, warunkowanie psychologicznie w żadnym wypadku nie może wyjaśniać ani zastępować związków logicznych, jakie
występują między obu typami faktów metateoretycznych. W tym celu konieczna jest klasyczna analiza znaczeń i struktur
logicznych.

Oprócz szoku intelektualnego Życiński wskazuje także na inne psychologiczne fakty metanaukowe w kontekście powiązania
rewolucji naukowej z metanaukową. Jednym z nich jest odczucie paradoksalności nowych teorii. W Strukturze rewolucji
metanaukowej pisze, że szok intelektualny towarzyszył zarówno odkryciu paradoksalnych geometrii nieeuklidesowych,
antynomii w podstawach matematyki, jak i paradoksów teorii kwantów oraz teorii względności. W okresie rewolucji
naukowej doświadczenie paradoksalności nauki było do tego stopnia powszechne, że niektórzy, jak na przykład Niels Bohr,
uznali ją za synonim poprawności i prawdziwości rozwiązań teoretycznych\footnote{Zob. \label{ref:RNDsmv0TXVWdS}(J.
Życiński, 1988b, s. 9,132, 2013, s. 16,233), gdzie mówi o wymogu stawianym teorii naukowej przez Bohra, by była
„dostatecznie szalona”.}. Podobną reakcją psychologiczną było zaskoczenie spowodowane odkryciem nieoczekiwanych cech
nauki, takich jak istnienie wewnętrznych, niepokonalnych logicznych ograniczeń. I to zarówno w obrębie nauk
przedmiotowych (formalnych i empirycznych), jak i w obrębie metanauki: odkrycie niezupełności bogatych systemów
logicznych, zasady losowości w fizyce czarnych dziur czy zasady nieoznaczoności Heisenberga oraz odkrycie metanaukowej
zasady niedookreślenia teorii przez obserwacje \label{ref:RND6Rd4uQGI6n}(J. Życiński, 1988b, s. 11, 2013, s. 20).

Wewnętrzna logika kierująca przejściem od rewolucji naukowej do rewolucji metanaukowej wydaje się być zatem w rozumieniu
Życińskiego następująca. Pojawienie się nowej teorii naukowej o określonych cechach (fakt metateoretyczny) wywołuje
szok intelektualny (fakt psychologiczny), a ten z kolei przyczynowo prowadzi do zaproponowania nowych koncepcji
metanaukowych (fakt metateoretyczny wyższego rzędu), przy czym treść tych ostatnich z zasady nie zależy od uwarunkowań
psycho-społecznych, lecz od treści wyjściowego faktu metateoretycznego i od przyjmowanej tradycji badawczej\footnote{Na
temat związania z tradycją badawczą lub z paradygmatem będzie mowa niżej w punkcie 4b.}. Jest to zatem relacja
logiczno-merytoryczna. W perspektywie analizy metanaukowej najbardziej fundamentalne wydają się być zatem fakty
metateoretyczne zachodzące w obrębie nauk przedmiotowych. Ich zajście (np. pojawienie się określonej teorii naukowej)
staje się przyczyną określonych faktów psychologicznych, takich jak intelektualny szok filozofów. Ten ostatni z kolei
okazuje się możliwą przyczyną nowych faktów metateoretycznych, tym razem jednak w obrębie metanauki: pojawienie się
nowych rozwiązań metanaukowych.

Życiński mówi w tym kontekście o potrzebie ‘racjonalnej reakcji’ filozofów \label{ref:RNDTgN8tnj5Jz}(J. Życiński, 1988b,
s. 143, 2013, s. 254; podkreślenie moje) na zaskakujące implikacje rewolucji naukowej. Ukazując znacząco istotniejszą
obecność elementu niepewności i subiektywizmu w nauce od powszechnie zakładanego rewolucja naukowa uświadomiła
filozofom fundamentalne ograniczenia racjonalności naukowej. Ale już treść tak psychologicznie uwarunkowanych nowych
rozwiązań metanaukowych jest zasadniczo określana związkami logiczo-merytorycznymi. Reakcje te powinny być zdaniem
Życińskiego racjonalne\footnote{Życiński nie ma tutaj na myśli racjonalności w sensie źródła tej reakcji, czyli że jest
to reakcja intelektu względnie rozumu, lecz w znaczeniu normatywnym. Normatywny charakter wynika z faktu, iż Życiński
podaje jednocześnie kryteria tej racjonalności. Należy dodać, że Życiński zna i racjonalizuje na gruncie swej metanauki
wyjątki od normatywnej reguły racjonalnych reakcji. W metanauce Życińskiego rządzi nimi tak zwana zasada
aracjonalności. Zostanie ona omówiona w kolejnej części tego tekstu (zob. wyżej tekst i przypis nr 5).}.

Przykładem takiej metanaukowej reakcji jest bez wątpienia wspomniana reakcja N. Bohra na doświadczenie paradoksalności
nowych teorii naukowych. Była to intelektualna próba wyjścia z impasu w metanauce i sprowadzała się do przeformułowania
koncepcji naukowości jako takiej. W celu obrony idei naukowości Bohrowi wystarczało proste uznanie cechy
paradoksalności za kryterium naukowości. Życiński nie mówi jednak, czy była to reakcja racjonalna, czy nieracjonalna.
Oceny takiej podejmuje się natomiast w odniesieniu do metanaukowych koncepcji internalizmu i eksternalizmu (zob.
tamże).

W swej metanaukowej analizie postawy Bohra Życiński nie poprzestaje na stwierdzeniu zajścia prostej reakcji metanaukowej
ze strony Bohra. Jego analiza idzie jeszcze głębiej. Poszukuje on w postawie Bohra jeszcze ogólniejszych faktów
metateoretycznych, a zatem ukrytych na jeszcze wyższym poziomie dedukcyjnych warunków możliwości tej postawy. Pisze, że
przywiązanie prezentowane przez Bohra do idei paradoksalności samo w sobie jest już „wyrazem odejścia od tradycyjnych
założeń na temat roli zdroworozsądkowych kryteriów racjonalności w nauce” \label{ref:RND7AT9mZ6IoG}(J. Życiński, 1988b,
s. 9, 2013, s. 16). Metanaukowa postawa Borha jest dla Życińskiego swego rodzaju antycypacją przyszłej rewolucji
metanaukowej, jaka w filozofii nauki nastąpi dopiero w drugiej połowie XX wieku. Jednocześnie jednak postawa ta stanowi
wyraźny przykład racjonalnego związku faktów metateoretycznych z poziomu nauki (teza o paradoksalnym charakter nowych
teorii naukowych) z faktem metateoretycznym na poziomie metanauki (nowa koncepcja naukowości). Można jedynie się
zastanawiać, na ile związek ten jest zapośredniczony przez pozaracjonalny element podmiotowy, czyli przez jakiś fakt
psychologiczny\footnote{Rozwijana przez Życińskiego koncepcja Polanyiego wiedzy milczącej i wiedzy osobowej pozwala
przyjąć, że w jego przekonaniu oba te fakty metateoretyczne muszą być powiązane ze sobą podmiotowymi uwarunkowaniami
Bohra. Metanaukowe rozwiązanie Bohra w najmniejszym bowiem stopniu nie jest konieczną, logiczną konsekwencją odkrytej
przezeń paradoksalności nowych teorii naukowych. Na temat Polanyiego zob. \label{ref:RNDgm9vg5CtBx}(J. Życiński, 1983,
s. 169n, 1985, s. 156–166, 1988b, s. 144.202, 2013, s. 218.351, 2015, s. 179–191); zob. też niżej przypis 55.}.

Przykład Bohra pokazuje jednak tylko jedną z wielu możliwych rewolucyjnych zależności intelektualnych pomiędzy zmianami
na poziomie nauki a zmianami na poziomie metanaukowym, czy – ogólniej – na poziomie filozoficznym. Zdaniem Życińskiego
bogactwo zmian, jakie zaszły i ciągle zachodzą w nauce w wyniku rewolucji naukowej, jest tak wielkie, że trudno
przedstawić ich wszystkie możliwe konsekwencje filozoficzne, w szczególności metanaukowe \label{ref:RNDJXAyHhUuS3}(zob.
J. Życiński, 1988b, s. 8, 2013, s. 15). Z konieczności ogranicza się więc do wyartykułowania tylko tych, które uważa za
najbardziej istotne z punktu widzenia problemu racjonalności.

3. Rewolucja metanaukowa: doxa zamiast episteme\footnote{Zob. tytuł rozdziału w Języku i metodzie
\label{ref:RNDDNOb8iCJVi}(J. Życiński, 1983, s. 101).}

Po omówieniu wewnętrznej logiki metanaukowych analiz Życińskiego czas na przedstawienie bardziej deskryptywnego elementu
jego rozwiązania, a mianowicie punktu wyjścia, jakim jest stwierdzenie metanaukowego faktu rewolucji naukowej i
metanaukowego faktu rewolucji metanaukowej. Nie zachodzi tutaj oczywiście symetria. Idea rewolucji naukowej stała się
częścią języka współczesnej kultury. Bliższego przedstawienia i uzasadnienia wymaga natomiast stwierdzenie faktu
rewolucji metanaukowej. 

Zdaniem Życińskiego \label{ref:RNDm1e4fQpTDw}(1988b, s. 7, 2013, s. 13) termin ‘rewolucja’ bywa nadużywany w analizach z
zakresu historii nauki i filozofii. Nie każde psychologiczne odczucie nowości czy zmiany usprawiedliwia metanaukowe
użycie tego terminu. By mówić o rewolucji w nauce oprócz psychologicznego faktu zaskoczenia i nowości konieczne jest
spełnienie jakiegoś racjonalnego kryterium. W ujęciu Życińskiego kryterium takim jest przełomowy charakter zmian w
podstawowych założeniach. Nie dziwi zatem, że utożsamia on dwudziestowieczną rewolucję naukową z pojawieniem się teorii
względności i mechaniki kwantowej a jako nazwy własnej tej rewolucji używa wyrażenia ‘rewolucja
Einsteina-Plancka’\footnote{Wyrażenie to pojawia się przykładowo w Strukturze \label{ref:RNDnNQlvKNfJU}(J. Życiński,
1988b, s. 13.25, 2013, s. 24.45) i w Elementach \label{ref:RNDwUSTjxSagp}(J. Życiński, 2015, s. 228,258).}. Osobno mówi
też o rewolucji metamatematycznej związanej z pojawieniem się twierdzeń limitacyjnych\footnote{Wyrażenie ‘rewolucja
metamatematyczna’ pojawia się w Strukturze  \label{ref:RND06p9KBsVwr}(J. Życiński, 1988b, s. 101, 2013, s. 181).
Epistemologiczną interpretację twierdzeń limitacyjnych Życiński przedstawia szczegółowo w Teizmie i filozofii
analitycznej \label{ref:RNDromKVdEplH}(J. Życiński, 1985, s. 118–126, 1988a, s. 18–46). Tematyka ta jest także obecna w
Strukturze (rozdział IV), w Granicach racjonalności \label{ref:RNDVhjIsTMBSi}(J. Życiński, 1993, s. 61–68) oraz w
Elementach \label{ref:RNDoBnYdXZe0T}(J. Życiński, 1996, s. 262–276).} oraz ogólniej o rewolucji w podstawach
matematyki, zapoczątkowanych zakwestionowaniem piątego postulatu Euklidesa \label{ref:RNDjSFh4bpxsh}(zob. J. Życiński,
1983, s. 196).

Analogiczne kryterium rewolucyjności ma zastosowanie także w odniesieniu do rewolucji metanaukowej. Zdaniem Życińskiego
\label{ref:RND9iw6GUDcsc}(1996, s. 126, por. 1983, s. 101) radykalne zmiany, jakie zaszły w filozoficznej refleksji nad
nauką od lat trzydziestych XX wieku zasługują na miano rewolucji metanaukowej. W wyniku rewolucji naukowej konieczne
okazało się porzucenie tradycyjnych, wygórowanych założeń epistemologicznych oraz naiwnego pojmowaniu samej natury
poznania naukowego. Rewolucja ta wywołała „kryzys wiary” w przyrodoznawstwo jako pewną, niekwestionowaną i doskonałą
wiedzę o rzeczywistości i jej prawach \label{ref:RNDbGHN8nMTuu}(zob. J. Życiński, 1983, s. 102).

Porzucenie tradycyjnych założeń epistemologicznych definiujących naukowość w kategoriach ‘wiedzy pewnej’, i ‘doskonałej’
Życiński przedstawia jako odejście od tradycyjnego ideału episteme\footnote{Określenie to pojawia się w Języku i
metodzie \label{ref:RNDVZe2UQr77Q}(J. Życiński, 1983, s. 102). Kategoria ‘ideału episteme’ jest analogiczna do ukutej w
mniej więcej tym samym czasie kategorii J. Watkinsa ‘ideału Bacona-Kartezjusza’. Watkins w przeciwieństwie do
Życińskiego pomija jednak całkowicie starożytne źródła nowożytnych ideałów poznawczych, zob.
\label{ref:RNDFZ4rQltK9B}(J.W.N. Watkins, 1989, s. 31–36). Angielski oryginał pochodzi z 1984 r.}. Wszyscy teoretycy
nauki, jacy nastali po Carnapie, zarówno indukcjoniści, jak i dedukcjoniści, porzucili ideał episteme na rzecz doxa
\label{ref:RNDFYiS161msr}(J. Życiński, 1983, s. 107), a jeśli uwzględni się dodatkowo odkrycie nieusuwalnej
niedoskonałości poznania matematycznego, to jedyna możliwa konkluzja, jaka się narzuca Życińskiemu, jest następująca:
„epist\=em\=e kurczy się gwałtownie, ustępując wszechwładnej doxa” \label{ref:RND0ssJjiFTXJ}(J. Życiński, 1983, s.
109). Identyczna interpretacja pojawia się w Strukturze \label{ref:RNDOxi36USGCm}(J. Życiński, 1988b, s. 12n, 2013, s.
22n), tyle że nieco inaczej wyartykułowana i poparta innymi przykładami. Życiński mówi o końcu „epistemetycznej” teorii
nauki, w której rozwijano platońsko-arystotelesowską tradycję episteme rozumianej jako wiedza pewna i niepodważalna.
Epistemetyczna teoria nauki została zastąpiona teorią „doksatyczną”, kontynuującą platońską tradycję doxa, wiedzy
prawdopodobnej. Dokonało się to na skutek odkrycia istotnych ograniczeń poznawczych w różnych dziedzinach poznania.
Twierdzenie o niezupełności w logice, zasada losowości w fizyce czarnych dziur, zasada nieoznaczoności w fizyce
kwantowej i epistemologiczna zasada niedookreśloności to tylko niektóre z takich „limitacyjnych” odkryć przytaczanych
przez Życińskiego \label{ref:RNDP7Ju9f9P3l}(zob. 1988b, s. 11, 2013, s. 22n)\footnote{W Elementach
\label{ref:RNDGof4TZDE7e}(J. Życiński, 1996, s. 129) pojawia się stwierdzenie, że odejście od ideału episteme było
metanaukowym odpowiednikiem rewolucji Einsteina-Plancka i że współczesna epistemologia nauk przyrodniczych stała się de
facto doxalogią. Tematyka rewizji episteme występuje również w Granicach racjonalności \label{ref:RNDEK9raCkAFp}(J.
Życiński, 1993, s. 55).}.

Porzucony ideał episteme pochodzi z arystotelesowskiej tradycji episteme \label{ref:RNDRmhyRD3ZvW}(zob. J. Życiński,
1983, s. 102, 1993, s. 46–55). Życiński nie utożsamia jednak tego ideału z oryginalnym pojęciem wypracowanym przez
samego Arystotelesa. Wprawdzie takie cechy jak pewność i niepodważalność występują również w Arystotelesowskiej
definicji episteme, niemniej są one niewystarczające, by ukonstytuować jego oryginalne pojęcie. Dodatkowe określenia
takie jak konieczność i przyczynowość \label{ref:RNDUffssKrdla}(J. Życiński, 1993, s. 46) oraz bazowanie na
niewzruszonych podstawach \label{ref:RNDxd5cHMOpD0}(J. Życiński, 1988b, s. 143, 2013, s. 253)\footnote{Pisze na
przykład \label{ref:RNDydmrxn78a6}(J. Życiński, 1988b, s. 143, 2013, s. 253) o frustrującym (disappointing) odkryciu,
że u podstaw nauki nie znajdują się jakieś niewzruszone (unshakable) podstawy, lecz rozmyty zbiór (arbitralnych)
przedzałożeń.} także nie wyczerpują cech istotnych oryginalnej koncepcji Arystotelesa\footnote{Arystoteles podaje i
omawia je w pierwszej księdze Analityk wtórych w rozdziale 2 i 4.}. Z wypowiedzi Życińskiego
\label{ref:RNDawumYBBRbe}(1993, s. 46) wynika, że chodzi mu raczej o to, co z oryginalnego pojęcia episteme przetrwało
w nowożytnej tradycji filozoficznej i co inspirowało twórców terminu ‘epistemologia’ rozumianej jako teoria
wiedzy\footnote{Warto zauważyć, że termin ten (ang.: epistemology) został ukuty według historyków dopiero w wieku XIX
przez filozofa angielskiego J.F. Ferriera pozostającego pod silnym wpływem Fichtego i jego koncepcji
Wissenschaftslehre. Ferrier wzorował się na innym, wcześniejszym terminie ‘ontology’. Termin ten oznaczał u niego
właśnie theory of knowledge \label{ref:RNDLNW5r1yicU}(zob. J.F. Ferrier, 1854, s. 44). Na temat historii tego terminu
zob. \label{ref:RNDfrxMechpbI}(M.A. Sinacœr, 1973, s. 63–66).}. Jest to ideał wiedzy pewnej wyznawany wspólnie przez
nowożytnych autorów o bardzo różnych poglądach filozoficznych: Kartezjusza, Keplera, Galileusza, Newtona czy Leibniza.
W przypadku Leibniza \label{ref:RNDgl3cIrrlVL}(zob. J. Życiński, 1993, s. 51) tradycja arystotelesowska została
dodatkowo połączona ze pewną wersją świata idei Platona. Ten specyficzny platonizm epistemologiczny przedostał się z
kolei za pośrednictwem prac Fregego i młodego Russella do dwudziestowiecznej filozofii z kręgu Koła
Wiedeńskiego\footnote{Zapewne to ten leibnizjański związek arystotelesowskiej episteme ze światem idei Platona ma na
myśli Życiński, gdy rozszerza pojęcie tradycji arystotelesowskiej na pojęcie tradycji platońsko-arystotelesowskiej,
zob. \label{ref:RND3PMPQPUS6i}(J. Życiński, 1988b, s. 12, 2013, s. 22, 1996, s. 126).}. W tak rozumianej tradycji
episteme obrona rozumu naukowego wymaga odwołania się do Platońskiej ontologii głoszącej „niesprowadzalność idei do
procesów psychofizycznych” \label{ref:RNDhHlzendpnr}(J. Życiński, 1996, s. 126). Życiński mówi również
\label{ref:RNDynpLuVGokl}(1983, s. 102n), że w wieku XIX, gdy zakwestionowano naukowy charakter filozofii, ideał
episteme został bezkrytycznie przeniesiony na nauki empiryczne. W epistemologii nastała era scjentyzmu, której epigonem
było Koło Wiedeńskie, w szczególności Carnap, wraz ze swym pozytywizmem logicznym.

Odrzucenie nierealistycznego ideału episteme nie oznacza jednak dla Życińskiego porzucenia idei racjonalności wiedzy, i
przyjęcia sceptycznego punktu widzenia na naukę. Przeciwnie, uważa że możliwa jest kontynuacja tradycji
arystotelesowsko-platońskiej episteme i sam siebie do takiego nurtu filozoficznego zalicza. Tradycja ta wymaga jednak
istotnych zmian. W miejsce nierealistycznych apriorycznych ideałów należy przedstawić koncepcje wyjaśniające faktyczne
uwarunkowania „rzeczywistości określanej mianem nauki” \label{ref:RNDDRndo6NuDC}(zob. J. Życiński, 1996, s. 126 -{}-
podkreślenie moje).

4. Metanaukowe konsekwencje rewolucji naukowej

Za dwa najistotniejsze metanaukowe uwarunkowania rzeczywistej nauce Życiński uznaje obecność w nauce elementów
pozanaukowych\footnote{Jakkolwiek paradoksalnie może brzmieć to wyrażenie, to jest ono jednak wyrażeniem sensownym. Pod
warunkiem wszakże uzmysłowienia sobie faktu świadomej i w dużej mierze nieuniknionej odmienności znaczeniowej terminu
‘nauka’ (i jego przymiotnikowej odmiany) w dwóch jego wystąpieniach w tym wyrażeniu. Dla oddania tej dwuznaczności
należałoby zastosować, na przykład, indeksy dolne: ‘element pozanaukowy1 w nauce2’. ‘Nauka1’ odnosiłaby się do
intersubiektywnej, racjonalnej rzeczywistości artykułowalnej za pomocą języka. Byłaby to nauka rozumiana zarówno
przedmiotowo, jak i funkcjonalnie. Z kolei ‘nauka2’ odnosiłaby się do pewnego złożonego, obserwowalnego zjawiska, na
które składa się zarówno aspekt intersubiektywny nauki, jak i jej aspekt podmiotowy. Termin ‘nauka2’ odpowiadałby temu,
co Życiński nazywa rzeczywistą lub realnie istniejącą nauką, względnie rzeczywistością zwaną nauką; ‘nauka1’ byłaby
natomiast pewną wyidealizowaną i uproszczoną wizją nauki filozofów, mniej lub bardziej zgodną z nauką rzeczywistą.\ \ }
oraz czynników pozaracjonalnych, a w przypadku tych ostatnich ich istotną rolę rozwoju nauki\footnote{Od samego
początku Życiński wiąże obecność czynników pozaracjonalnych w nauce z kwestią jej rozwoju
\label{ref:RNDGwyI8mc6od}(zob. J. Życiński, 1983, s. 143).}. Odkrycie tych uwarunkowań przez filozofów należy uznać za
metanaukowe konsekwencje rewolucji naukowej. Odróżnienie to wydaje się jak najbardziej na miejscu. W nauce ujmowanej
przedmiotowo, a zatem jako pewien uporządkowany zbiór zdań lub sądów, elementy pozanaukowe nauki to zdania (sądy),
których nie można uzasadnić metodą właściwą nauce empirycznej lub analitycznej. Życiński utożsamia je z przekonaniami
ideologicznymi i/lub filozoficznymi, najczęściej przyjmowanymi w formie milczących założeń\footnote{Na temat ideologii
i jej odróżnienia od filozofii zob. Strukturę \label{ref:RND65JRx0WUvQ}(J. Życiński, 1988b, s. 18, 2013, s. 33). Wśród
elementów pozanaukowych Życiński odróżnia ideaty od przedzałożeń (presumptions) filozoficznych: „ogólnie rzecz biorąc,
nie można postrzegać ideatów jako wytworu filozoficznych przedzałożeń” \label{ref:RNDNBJ2x09ZUn}(J. Życiński, 1988b, s.
29, 2013, s. 51). Podobnie nie każde założenie filozoficzne jest godne miana (fundamentalnego) przedzałożenia
(presumption) \label{ref:RNDKgGZVRdQ4Q}(J. Życiński, 1988b, s. 143, 2013, s. 253).}. Funkcjonują one jako idee
kształtujące implicite zarówno treść teorii naukowych, jak i zachowania epistemologiczno-metodologiczne naukowców. Z
kolei w odniesieniu do nauki ujmowanej funkcjonalnie mowa jest o pozaracjonalnych czynnikach lub faktorach wpływających
zarówno na sposób uprawiania nauki, jak i na treść wysuwanych hipotez naukowych. Ich charakter pozaracjonalny oznacza,
iż nie są to uniwersalne racje, lecz konkretne przyczyny sprawcze zachowań naukowych i metanaukowych. Najczęściej
Życiński wymienia przyczyny socjologiczne i psychologiczne\footnote{Zob. np.  \label{ref:RNDijWA45P0nD}(J. Życiński,
1983, s. 142nn, 1988b, s. 9, 2013, s. 17,  a także 1996, s. 190), gdzie mówi o czynnikach psycho-społecznych.}.

4a. Założenia filozoficzne w nauce\footnote{Zagadnieniu założeń filozoficznych w nauce Życiński poświęca wiele miejsca,
np. Język i metoda \label{ref:RNDXAivjQttgc}(J. Życiński, 1983, s. 246–261); znaczna część pierwszego tomu Teizmu
\label{ref:RND6qvog2NMv7}(J. Życiński, 1985, s. 156–232); pierwszy rozdział Struktury oraz część druga Granic
racjonalności (1993). Niezwykle istotne wypowiedzi na ten temat zwarte są również w Strukturze przy okazji omawiania
epistemologicznej zasady niepewności (uncertainty) lub nieoznaczoności \label{ref:RND7zd8YYNkba}(J. Życiński, 1988b, s.
143n, 2013, s. 254–256). Zob. wypowiedź przytoczoną w przypisie 32.}

Jednym z istotnych elementów metanaukowej rewolucji było uświadomienie sobie przez naukowców, a jeszcze bardziej przez
filozofów, filozoficznego zakorzenienia nowej nauki:

\begin{quotation}
nie można zaprzeczyć, że konsekwencje odkryć związanych z teorią ewolucji wszechświata, z fizyką czarnych dziur, z
twierdzeniami limitacyjnymi w metalogice, czy z pojawieniem się wielu nowych dyscyplin naukowych są blisko związane z
wielkimi filozoficznymi pytaniami nurtującymi ludzkość od niepamiętnych czasów \label{ref:RNDlgeSSJugD6}(J. Życiński,
1988b, s. 8, 2013, s. 16).  

\end{quotation}
Podobne metateoretyczne implikacje dla filozofii nauki ma metanaukowy fakt stosowania przez naukowców określonej metody
naukowej: 

\begin{quotation}
nawet ci z przyrodników, którzy są nastawieni niechętnie wobec filozofii muszą – przynajmniej implicite – przyjmować
jakieś założenia filozofii nauki. W przeciwnym razie przyrodoznawstwo byłoby uprawiane przez nich w stylu
żywiołowo-naiwnym \label{ref:RNDzLB3079QHH}(J. Życiński, 1983, s. 254). 

\end{quotation}
Odkrycia te zachwiały głęboko zakorzenioną modą na antymetafizyczne tendencje pozytywizmu. W wyniku rewolucji naukowej
jedna z podstawowych metanaukowych tez pozytywizmu, teza o mitologicznym charakterze metafizyki i filozofii w ogóle,
sama okazała się niekrytycznym mitem \label{ref:RNDw5Xs923WOa}(zob. J. Życiński, 1996, s. 228)\footnote{W sposób
szczególny Życiński poddaje krytyce koncepcję pozytywizmu logicznego, pokazując jego milczące założenia metafizyczne
\label{ref:RNDk96fcXirdq}(zob. J. Życiński, 1983, s. 246–252). Życiński obraca metodę racjonalistycznych „mistrzów
podejrzeń” przeciw nim samym. Podobną taktykę stosował Popper, gdy mówił o przesądzie empirystycznym lub
indukcjonistycznym w epistemologii. Miał przy tym na myśli niekrytyczną wiarę empirystów nowożytnych w indukcję.
Przesąd (mit, poezja) wskazywany przez Życińskiego jest jeszcze bardziej fundamentalną niekrytyczną presupozycją
nowożytnego empiryzmu. Do wyznawców tego mitu zalicza się także Popper, gdyż głęboko wierzył on, przynajmniej we
wczesnym okresie swej twórczości, w ostrą demarkację nauki i metafizyki \label{ref:RNDdtZAuOTDND}(zob. J. Życiński,
1988b, s. 11, 2013, s. 19n, 1996, s. 228nn). }.

W ujęciu mniej poetyckim odkrycie elementów pozanaukowych zostaje powiązane przez Życińskiego z rewolucją naukową
Einsteina-Plancka za pomocą idei zmiany teoretycznej i ideą zmiany wizji świata implikowanej przez teorie. Zmiany te
uświadomiły filozofom, że praktyka naukowa nie polega na protokołowaniu czystych faktów \label{ref:RNDi0g21xRjLd}(zob.
J. Życiński, 1988b, s. 34, 2013, s. 59) i że jej rozwój nie jest prostą kumulacją kolejnych odkryć
\label{ref:RNDl7y894RdpX}(zob. J. Życiński, 1996, s. 229). W nowym paradygmacie metanaukowym neokantowskie w swej
wymowie idee uteoretyzowania obserwacji i obecności elementu poza-empirycznego w hipotezach teoretycznych stały się
niekontrowersyjnymi faktami metateoretycznymi \label{ref:RNDLhcTxbq259}(por. tamże J. Życiński, 1996, s. 127).

Radykalne zmiany w wizji świata implikowane przez nowe teorie wyraźnie wskazują na nieusuwalny element pozanaukowy w
rozwoju nauki, choćby przez to, że przeczą zdrowemu rozsądkowi\footnote{O sprzeczności ze zdrowym rozsądkiem zob.
\label{ref:RND3LfNDVSWRv}(J. Życiński, 1983, s. 249, zob. też 1985, s. 176n). Według Życińskiego teza Einsteina i jego
współpracowników o załamywaniu się w mechanice kwantowej pojęć języka potocznego posiada istotne implikacje
filozoficzne dotyczące racjonalności ontycznej i realizmu poznawczego. O nieusuwalności z nauki elementów pozanaukowych
zob. \label{ref:RNDhn4h2RTiN2}(J. Życiński, 1988b, s. 34, 2013, s. 60), gdzie pisze że wszelkie próby wyeliminowania
ideatów z nauki prowadziły do wprowadzenia nowych, ukrytych ideatów.}. Teoria względności i teoria kwantów zadały kłam
niejednej zdroworozsądkowej oczywistości determinującej zachowania naukowców. Niezwykle wymowny jest w tym kontekście 
przykład Einsteina, który nie miał problemu z zaakceptowaniem nowatorskich idei relatywistycznych, a mimo to nie
potrafił zaakceptować idei rozszerzającego się wszechświata, idei, która była logiczną konsekwencją jego równań pola.
Silne przywiązanie do „oczywistej” idei statyczności wszechświata skłoniło go do wprowadzenia do równania całkowicie ad
hoc członu lambda zapewniającego oczekiwaną statyczność rozwiązania. Bez wątpienia przywiązanie Einsteina do idei
statecznego wszechświata wbrew racjonalnym argumentom stanowi silny argument za tezą o pozaracjonalnych uwarunkowaniach
decyzji Einsteina\footnote{Na temat Einsteina zob. \label{ref:RNDOEPytE2GkR}(J. Życiński, 1983, s. 249, 1988b, s. 73,
2013, s. 130, 1996, s. 189). Zachowanie Einsteina pokazuje, że idea statyczności wszechświata nie była ideą
„wyprowadzoną” z faktów, też ani empiryczną hipotezą poddawaną empirycznemu sprawdzaniu. Pojęcie przywiązania lub
związania (commitment) Życiński stosuje w sposób analogiczny do Kuhna.}.

Innym faktem metanaukowym świadczącym dobitnie o obecności pozanaukowego elementu filozoficznego w praktyce naukowej
jest to, iż praktyka falsyfikowania hipotez teoretycznych we współczesnej nauce nierzadko odbiega od idei empirycznej
falsyfikacji w jej uproszczonej i wyidealizowanej wersji przedstawianej przez Poppera \label{ref:RNDLar942AozJ}(zob. J.
Życiński, 1996, s. 230)\footnote{Życiński nie ma raczej tutaj na myśli naiwnej wersji falsyfikacjonizmu przypisywanej
wczesnemu Popperowi, czyli takiej, w której falsyfikatory empiryczne miałyby charakter bezwzględnie rozstrzygający. W
Języku i metodzie \label{ref:RNDyLCTuOy1b8}(J. Życiński, 1983, s. 121) mówił bowiem, że naiwnego falsyfikacjonizmu
Popper właściwie nigdy nie głosił.}. Zaistnienie logicznej sprzeczności pomiędzy hipotezą teoretyczną a faktem nie musi
prowadzić do obalenia wyjściowej hipotezy, i to nie tylko dlatego, że brak innej, lepszej teorii. Życiński wskazuje na
liczne przypadki z mechaniki kwantowej, gdy wystąpienie empirycznej niezgodności z podstawowymi założeniami
teoretycznymi tych teorii nie doprowadziło do odrzucenia mechaniki kwantowej, a jedynie do prób zrewidowania głębokich
założeń filozoficznych tychże teorii. Naukowe reakcje na eksperyment EPR i na odkrycie nierówności Bella prowadziły
nierzadko do prób negacji założeń realizmu ontologicznego i epistemologicznego oraz tradycyjnej idei racjonalności,
założeń konstytuujących tradycyjną koncepcję „rzeczywistości obiektywnej” \label{ref:RND9B582PV6dW}(J. Życiński, 1996,
s. 230)\footnote{Przykłady te Życiński omawia szeroko w Teizmie \label{ref:RNDeDVxzhZtXS}(J. Życiński, 1985, s.
175–180). Wykorzystuje je również metanaukowo w Strukturze \label{ref:RNDYDcMfhVjkQ}(J. Życiński, 1988b, s. 129n.137,
2013, s. 228nn.243) i w Elementach \label{ref:RNDMGOXueF4r7}(J. Życiński, 1996, s. 230).}.

Równie istotne z punktu widzenia implikacji metanaukowych okazała się rewolucja w pojmowaniu procedury obserwacyjnej.
Już Pierre Duhem wskazywał na głębokie uteoretyzowanie narządzi obserwacji i eksperymentu\footnote{Zob. przekłady jego
tekstów w: \label{ref:RND7H3en34uaC}(P. Duhem, 1991, s. 77–81; 85–89).}. Życiński idzie dalej i mówi o ich istotnym
obciążeniu „bagażem tez ontologicznych”, niezależnie od stopnia świadomości tego faktu przez ich użytkowników
\label{ref:RND1c8rmkjZxD}(J. Życiński, 1983, s. 249). Szczególnie wymowne są tutaj jednak radykalne zmiany w pojmowaniu
przedmiotu obserwacji, jakie pociąga za sobą teoretyczny rozwój fizyki czarnych dziur. W kontekście tej fizyki traci
swój obiektywny sens takie tradycyjne pojęcie jak pojęcie obiektu materialnego. Jedynym uzasadnieniem jego użycia mogą
być dzisiaj jedynie względy sentymentalne \label{ref:RNDdNrJ37wYMr}(zob. J. Życiński, 1988b, s. 77, 2013, s. 137n).

Metanaukowy fakt odkrycia obecności nieusuwalnego\footnote{Mówiąc o nieusuwalności elementu pozanaukowego z nauki, a w
szczególności założeń filozoficznych, należy wspomnieć o polemice Józefa Życińskiego \label{ref:RND1yIXITCd0q}(2009) z
Janem Woleńskim \label{ref:RNDgHTjy4YLsK}(2009) na temat relacji nauki do filozofii i vice versa.} elementu
filozoficznego w języku nauki eksploatowany jest przez Życińskiego do różnych celów filozoficznych. Jednym z nich jest
jego żywe zainteresowanie nową metafizyką, która pozwoliłaby pogodzić religijny obraz świata z obrazem implikowanym
przez współczesną naukę. Wiele ze swych publikacji poświęcił on opracowaniu nowej wersji teizmu, określanego mianem
panenteizmu\footnote{Tej problematyce poświęcony jest na przykład drugi tom Teizmu i filozofii analitycznej
\label{ref:RNDIkjJ8iRdco}(J. Życiński, 1988a).}. Na pytanie „Czy można żyć bez metafizyki?” – to znaczy czy można
uprawiać naukę bez założeń filozoficznych – odpowiada, że na metafizykę tak czy inaczej „jesteśmy skazani” i to
niezależnie od składanych na ten temat deklaracji \label{ref:RNDBwmyHW0qHJ}(J. Życiński, 1983, s. 246.249). Jej
całkowita eliminacja z języka nauki musiałaby skutkować zupełnym milczeniem naukowców. Z tego punktu widzenia odkrycie
elementów pozanaukowych w nauce rozumiane jest przez Życińskiego jako rewolucyjna, w kontekście dominującego wcześniej
pozytywizmu, rehabilitacja metafizyki. Jednocześnie jest też ono wezwaniem do poddania tradycyjnej metafizyki istotnym
modyfikacjom w obliczu rewolucyjnych zmian w założeniach filozoficznych wprowadzonych przez nowe teorie naukowe. 

4b. Czynniki pozaracjonalne w nauce\footnote{Kwestia czynników pozaracjonalnych jest omawiana przez Życińskiego równie
szeroko jak kwestia założeń filozoficznych, zob. \label{ref:RND5w30wnfua2}(J. Życiński, 1983, s. 127–154, 1985, s.
156–166, 1988b, rozdz. 5, 2013, rozdz. 5, 1996, rozdz. 7).}

Z punktu widzenia rewolucji metanaukowej o wiele ważniejsze są jednak inne, filozoficzno-naukowe implikacje, jakie
Życiński wyprowadza z faktu odkrycia w nauce nieusuwalnego elementu filozoficznego. Warto podkreślić, że nie chodzi
tutaj o implikacje stricte metanaukowe, czyli w terminologii Życińskiego dotyczące logicznej struktury nauki i jej
procedur uzasadniania, lecz o implikacje filozoficzno-naukowe, wykraczające poza teren analiz logicznych i wkraczające
na teren opisu nauki rzeczywistej oraz jej rzeczywistego procesu rozwoju. 

Dla filozofii nauki szczególnie doniosłe okazało się jednoczesne odkrycie rewolucyjnej zmienności przyjmowanych w nauce
założeń filozoficznych. Jak w przypadku Einsteina, nowe idee stały w „rażącej sprzeczności ze zdrowym rozsądkiem”
\label{ref:RND5BoFYxeq4l}(J. Życiński, 1983, s. 249), z utrwaloną powszechnie wizją świata
\label{ref:RND3mHQnO08gW}(zob. J. Życiński, 1996, s. 229) i z „epistemetyczną” tradycją rozumienia tego, czym jest
nauka lub racjonalność.  Doświadczenie tego typu sprzeczności świadczy nie tylko o obecności elementu filozoficznego w
nowych teoriach, ale także o jego radykalnej zmianie trudnej do wytłumaczenia na gruncie racjonalistycznych koncepcji
metanaukowych. Tego typu doświadczenie towarzyszyło zarówno porzuceniu arystotelesowskiej idei doskonałego świata
nadksiężycowego za czasów Galileusza, jak i pojawieniu się idei rozszerzającego się wszechświata jako zupełnie
niespodziewanej przez Einsteina implikacji jego równań pola. Podobne sytuacje dotyczyły pojawienia się idei zbiorów
nieskończonych Cantora, czy idei podzielności atomu, o twierdzeniach limitacyjnych nie wspominając\footnote{Podane
przykłady pochodzą z Języka i metody \label{ref:RNDrtmG57I1dG}(J. Życiński, 1983, s. 187) oraz z Elementów
\label{ref:RNDorQuglTydR}(J. Życiński, 1996, s. 247). W Elementach \label{ref:RNDYo0f9hcHkW}(J. Życiński, 1996, s.
267n) mówi o emocjonalnych reakcjach na Gödlowskie twierdzenie o możliwej wewnętrznej sprzeczności arytmetyki. Zob. też
wcześniejsze uwagi na temat intelektualnego szoku i paradoksalności. }.

Zderzenie nowych teorii ze zdrowym rozsądkiem, z milczącymi oczywistościami, z niewyartykułowaną intuicją tego, co
normalne i milcząco oczekiwane, musi dawać do myślenia. I to nie tyle na temat samych teorii, ile na temat naukowców i
filozofów reagujących w ten lub inny sposób na wspomniane zdroworozsądkowe sprzeczności. Zachowania naukowców
wykraczające poza tradycyjne wzorce racjonalności czy normalności muszą być warunkowane przez coś, co wykracza poza
racjonalną artykulację. To coś Życiński nazywa czynnikami pozaracjonalnymi lub zewnętrznymi
uwarunkowaniami\footnote{Określenie ‘czynniki pozaracjonalne’ oraz równoważne ‘elementy aracjonalne’ pojawia się w
Języku i metodzie \label{ref:RNDQuqexwGAtV}(J. Życiński, 1983, s. 142). Nieco wcześniej \label{ref:RND8JMQ2LGnoG}(J.
Życiński, 1983, s. 127) mowa jest o ‘czynnikach pozalogicznych’. Wyrażenia te Życiński wzoruje explicite na wyrażeniu
Satosi Watanabego „les éléments arationnels” \label{ref:RNDDibcJHr6Ng}(J. Życiński, 1983, s. 142). Wyrażenie
‘uwarunkowania zewnętrzne’ pojawia się w Strukturze \label{ref:RNDmQCXMWkgmK}(J. Życiński, 1988b, s. 130, 2013, s.
230). Stosuje też inne określenia takie jak ‘czynniki podmiotowe’, ‘czynniki subiektywno-osobowościowe’,
‘pozaracjonalne elementy (składniki)’ nauki, czy w końcu ‘elementy nieskonceptualizowane’.}. Wybór terminologii nie
jest przypadkowy. Życiński przeciwstawia termin ‘pozaracjonalny’ terminowi ‘irracjonalny’\footnote{Zob.
\label{ref:RND4GDp5Hkb8p}(J. Życiński, 1988b, s. 137, 2013, s. 242). Nie tłumaczy jednak bliżej różnicy. Z kontekstu
można wnioskować, że irracjonalność ma charakter wewnętrzny w stosunku przekonań człowieka, natomiast czynniki
pozaracjonalne są wobec nich zewnętrzne, ale je mogą determinować, na przykład w kwestii wyboru spośród alternatywnych
i równoważnych teorii}.

Życiński poddaje analizie na przykład „szokujący” fakt zmiany oceny racjonalności hipotezy tachionów we współczesnej
fizyce. Mówi, iż jest to „niezwykle interesujący przykład przejścia od fantastycznej koncepcji science-fiction do
racjonalnej hipotezy” \label{ref:RNDOVbNCXy3az}(J. Życiński, 1988b, s. 129, 2013, s. 228). To, co wcześniej uchodziło
za absurdalne i wywoływało psychologiczną awersję, w stosunkowo krótkim czasie zostało znormalizowane w wyniku
odpowiedniej reinterpretacji znaczeń. Dla wyjaśnienia tego faktu metanaukowego proponuje on, by rozróżnić racjonalność
wewnętrzną teorii od racjonalności zdroworozsądkowej, odpowiedzialnej za doświadczenie szoku, absurdalności i potrzeby
normalizacji. Mówi też że zdroworozsądkowa racjonalność zależy od uwarunkowań zewnętrznych wobec nauki
\label{ref:RNDDERgYAAw4H}(J. Życiński, 1988b, s. 130, 2013, s. 229n)\footnote{Życiński omawia hipotezę tachionów już w
Teizmie \label{ref:RNDGRaNeNBaa8}(J. Życiński, 1985, s. 175–176), ale nie przeprowadza tam jej analizy metanaukowej i
nie wyprowadza implikacji na temat czynników pozaracjonalnych. Przykład ten wykorzystuje wyłącznie w celu analizy
kwestii obecności filozoficznych przedzałożeń w nauce, w szczególności realizmu ontologicznego i epistemologicznego.}.

Wspomniany fakt modyfikacji ad hoc wprowadzonej do równań pola przez Einsteina \label{ref:RNDuYYfgAN5No}(zob. J.
Życiński, 1996, s. 189) podlega analogicznej interpretacji. Określenie ad hoc wskazuje na irracjonalny – przynajmniej w
odniesieniu do racjonalności wewnętrznej teorii – charakter modyfikacji Einsteina. A skoro idea rozszerzającego się
wszechświata stała w sprzeczności ze zdrowym rozsądkiem determinującym zachowania naukowe Einsteina
\label{ref:RNDcdQNYoHSWz}(por. J. Życiński, 1983, s. 249), to jasno z tego wynika, że modyfikacja określana jako ad hoc
musiała być determinowana przez jakieś czynniki zewnętrzne względem samej teorii\footnote{Podana tutaj metanaukowa
interpretacja faktu modyfikacji ad hoc nie wyczerpuje wszystkich metanaukowych konsekwencji, jak Życiński wyciąga z
tego faktu. Hipotezy ad hoc posiadają ambiwalentny status metanaukowy. Mogą być szkodliwe, irracjonalne, gdy są
wprowadzane dla ratowania programu badawczego, albo korzystne gdy przyczyniają się do rozwoju nauki. Na ten temat zob.
\label{ref:RNDbdDBcwL7tT}(J. Życiński, 1983, s. 162n).}.

W Języku i metodzie Życiński ograniczył się do ogólnego utożsamienia czynników pozaracjonalnych z uwarunkowaniami
socjologicznymi i psychologicznymi. Z czasem poddał je jednak dokładniejszej analizie w perspektywie koncepcji wiedzy
osobowej M. Polanyiego i wprowadził szersze pojęcie elementów nieskonceptualizowanych obejmujące sobą oprócz czynników
psycho-społecznych także elementy quasi-racjonalne wiedzy milczącej, wiedzy osobowej oraz intuicji
twórczej\footnote{Zob. \label{ref:RNDTM62j2cxS8}(J. Życiński, 1996, s. 179–191). Przez wiedzę milczącą Życiński rozumie
nie tylko milczące przedzałożenia teorii, lecz także wiedzę zawartą implicite w równaniach pola czy w formalizmie
mechaniki Newtonowskiej \label{ref:RNDBBgSxRheRf}(zob. tamże J. Życiński, 1996, s. 189). Idee Polanyiego Życiński
wykorzystuje już wcześniej (zob. wyżej przypis 26) ale nie czyni tego w sposób tak systematyczny jak w Elementach.}.

Niezależnie jednak od ewolucji w pojmowaniu czynników pozaracjonalnych Życiński niezmiennie od samego początku wskazuje
na Kuhnowską ideę związania z paradygmatem (commitment) jako niezwykle użyteczne, a może nawet najlepsze narzędzie
metanaukowej interpretacji faktu nieuniknionej obecności czynników pozaracjonalnych nauce a także w
metanauce\footnote{W Języku i metodzie \label{ref:RNDYoSNyQG6OT}(J. Życiński, 1983, s. 153) mówi o niewątpliwej
zasłudze Kuhna ukazania paradygmatycznych uwarunkowań filozofii nauki. W Teizmie \label{ref:RNDJ9iyAcBeRp}(J. Życiński,
1985, s. 160) mówi o subiektywnym charakterze commitment – przywiązania do jednej z wielu możliwych teoretycznie
koncepcji poznania i o podmiotowym związaniu z określoną tradycją badawczą nazywanym commitment to paradigms
\label{ref:RND7uoHzvi4cv}(1985, s. 164). W Elementach \label{ref:RNDiRufhvdQjS}(J. Życiński, 1996, s. 191–200) terminy
‘commitment’ oraz ‘paradygmat’ poddaje szczegółowej analizie, by pokazać, jak rzeczywiście funkcjonują one w realnej
nauce.}. W Strukturze \label{ref:RNDlo3gRg9nYs}(J. Życiński, 1988b, s. 136n, 2013, s. 241n) mówi o potrzebie
uzupełnienia braków w czysto racjonalnym wyjaśnianiu podejmowanych rozstrzygnięć kwestii naukowych w różnych
dziedzinach, od fizyki przez matematykę po filozofię nauki, odwołaniem się do czynnika osobowego commitment
(zaangażowanie) charakterystycznego dla poszczególnych programów badawczych. Jest to konieczne, gdyż wbrew
maksymalistycznym postulatom racjonalistów (dosł. wbrew „oczekiwaniom marzycieli”) nie było możliwe wskazanie w
filozofii nauki powszechnie akceptowanych kryteriów rozstrzygania problemów w poszczególnych dziedzinach. Również
przyjęciu najbardziej fundamentalnych przedzałożeń filozoficznych w programach lub tradycjach badawczych musi
towarzyszyć element „częściowej arbitralności, wyboru i zobowiązania (commitment). Jest tak, gdyż ich uzasadnienie może
być jedynie częściowe\footnote{Zob. \label{ref:RNDNqJzVjNuqB}(J. Życiński, 1988b, s. 143, 2013, s. 253n). Oba ostatnie
przykłady commitment w nauce Życiński podciąga pod ogólną nazwę epistemologicznej zasady niepewności (uncertainty).
Taka nazwa pada również w Teizmie \label{ref:RNDTYIhxUDXK4}(J. Życiński, 1985, s. 159). Polski przekład angielskiej
Structure oddaje tę nazwę zarówno jako zasada nieoznaczoności \label{ref:RNDcZvyKiHaKS}(J. Życiński, 2013, s. 240), jak
zasada niepewności \label{ref:RNDwSXdH0AKWY}(J. Życiński, 2013, s. 245). Faktem jest, że Życiński wzoruje ją na słynnej
zasadzie nieoznaczoności Heisenberga. Szczegółowe omówienie tej zasady będzie możliwe dopiero w kolejnym artykule. Zob.
tekst i przypis nr 5.}.

Jednakże koncepcja związania z paradygmatem, jak zobaczymy niżej, wymaga odpowiednich modyfikacji w duchu tradycji
episteme tak, by je oczyścić z nazbyt eksternalistycznej interpretacji samego Kuhna.

5. Metanaukowy spór o czynniki pozaracjonalne w nauce: internalizm vs eksternalizm

Sytuacja metanaukowa u progu rewolucji metanaukowej w ujęciu Życińskiego przedstawiała się zatem następująco. W wyniku
rewolucji naukowej filozofia nauki odkryła nieusuwalną obecność w nauce elementów pozanaukowych oraz determinujących te
elementy czynników pozaracjonalych\footnote{Ideaty często zależą wyłącznie od uwarunkowań psychologicznych i
socjologicznych a nie od bardziej podstawowej ontologii, zob. \label{ref:RNDZ7VFgO3ocx}(J. Życiński, 1988b, s. 29,
2013, s. 51).}. Ponieważ odkrycia te stały w sprzeczności z dotychczasowym ideałem episteme, konieczna była reakcja ze
strony filozofów i w celu ich „normalizacji”. Zgodnie ze swym związaniem z szeroko pojmowaną tradycją episteme,
Życiński stawia wymóg, by były to rozwiązania racjonalne, wykluczając tym samym rozwiązania sceptyczne czy anarchiczne
\label{ref:RNDlHYNmrMqD0}(zob. J. Życiński, 1988b, s. 143, 2013, s. 254). Krytyczne związanie z tradycją episteme
pozwala Życińskiemu na racjonalną ocenę wszystkich analizowanych rozwiązań.

Nowe rozwiązania metanaukowe w ujęciu Życińskiego były całkowicie rozbieżne. W tym miejscu Życiński z historyka
metanauki zamienia się w teoretyka metanauki. Rozbieżne tendencje rozwiązywania problemu obecności czynników
pozaracjonalnych w nauce klasyfikuje za pomocą dwóch przeciwstawnych kategorii. W pierwszych pracach mówi o
rozwiązaniach internalistycznych i eksternalistycznych. Z czasem wprowadza specyficzne, teoretyczne kategorie
epistemologiczne ‘internalizmu’ i ‘eksternalizmu’\footnote{Przeciwstawienie to funkcjonuje od samego początku w
tekstach Życińskiego \label{ref:RNDhYHdk6Gn9I}(J. Życiński, 1983, s. 141nn, 1988b, s. 12.16, 2013, s. 21.29). Termin
‘eksternalizm’ pojawia się w Teizmie \label{ref:RNDqnijmYbBgM}(J. Życiński, 1985, s. 120n), ale oznacza tam jedynie
specyficzne stanowisko metamatematyczne, uznające matematykę za wynik uwarunkowanych genetycznie ludzkich intuicji
logicznych oraz kulturowo uzależnionych zdolności do łączenia abstrakcyjnych tez. W sensie ogólnych kategorii
metanaukowych oba terminy pojawiają się już w Granicach racjonalności \label{ref:RND37pLqxd4Aa}(J. Życiński, 1993, s.
242), ale dopiero w Elementach filozofii nauki \label{ref:RNDY1V0zunmmK}(J. Życiński, 1996, s. 133nn) Życiński
wykorzystuje je do opisu ogólnej sytuacji problemowej w metanauce i w filozofii nauki.}. Wydaje się, że właśnie te
kategorie dostarczają klucza do najlepszej interpretacji filozofii nauki Życińskiego. Pełnią one w jego filozofii rolę
uogólnionych teoretycznych kategorii meta-metanaukowych pozwalających poddać analizie merytorycznej (treściowej)
wszystkie dwudziestowieczne teorie (rozwiązania) metanaukowe. Za ich pomocą Życiński odkrywa i nazywa najogólniejsze
presupozycje teoretyczne kształtujące implicite charakter dwudziestowiecznych rozwiązań metanaukowych. Można
powiedzieć, że kategorie te służą mu do hipotetyczno-teoretycznej interpretacji racjonalnej rzeczywistości (sic!)
metanauki\footnote{Od dziewiętnastego wieku, od czasów J. Herschela, albo jeszcze wcześniej, od czasów Kanta, wiadomo
jednak, że wszelkie kategorie opisowe i klasyfikacyjne mają jednocześnie charakter aprioryczno-teoretyczny, a zatem w
dużej mierze idealizujący. Racjonalną rzeczywistość metanauki można rozumieć jako historyczną artykulację racjonalności
obiektywnej typowej dla metanauki. Ideę racjonalności obiektywnej przedstawią analizy zawarte w części drugiej mojego
artykułu.}.

Uwaga (6). Heurystyczna funkcja procedury klasyfikacyjnej na gruncie nauk przedmiotowych stosunkowo wyczerpująco została
przedstawiona przez Herschela \label{ref:RND1u8fbCVzxR}(J.F. Herschel, 1955, s. 131–139). Klasyfikacji zjawisk dokonuje
się z nadzieją na „pośrednie” odkrycie głębszych, ukrytych przyczyn względnie praw przyrody. Klasyfikacja jest hipotezą
teoretyczną. Ewentualne potwierdzenie empirycznych predykcji klasyfikacji uwiarygodnia jej status jako poprawnej
hipotezy wyjaśniającej. Analogiczna sytuacja zachodzi w odniesieniu do klasyfikacji teoretycznych czyli klasyfikacji
różnego typu teorii naukowych. Pozwala ona na odkrycie ukrytych, głębszych i bardziej ogólnych (w sensie dedukcyjnym)
przesłanek względnie presupozycji teoretycznych warunkujących treść określonych rozwiązań teoretycznych. W fizyce
przykładem takiej klasyfikacji może być podział rozwiązań problemu natury światła na rozwiązania korpuskularne i
rozwiązania falowe z nadzieją na pokonanie tego podziału na „głębszym” poziomie teoretycznym.

Oba typy klasyfikacji, klasyfikacje zjawisk (faktów) i klasyfikacje teoretyczne, funkcjonują zarówno na poziomie nauki
przedmiotowej, jak i na poziomie metanauki, a przynajmniej na poziomie metanauki w rozumieniu Poppera, Lakatosa, czy
Życińskiego, której postulowana metoda (specyficznie transcendentalna) jest analogiczna do metody empirycznej.

Przez internalizm Życiński rozumie stanowisko metanaukowe \label{ref:RNDCyQqUrHYuu}(zob. J. Życiński, 1996, s. 134),
według którego „treść teorii i twierdzeń naukowych jest determinowana przez wewnętrzną zawartość ich racjonalnych
uzasadnień, natomiast czynniki pozaracjonalne mogą okazać się istotne dla nauki dopiero w sytuacjach, gdy nie można
przedstawić merytorycznych uzasadnień dla proponowanych tez”.  Eksternalizm jest określany natomiast jako stanowisko
przeciwne względem internalizmu. Tym, co łączy wszystkie koncepcje eksternalistyczne jest szczególne „wyakcentowanie”
związków między treściową zawartością nauki a zewnętrznymi uwarunkowaniami jej rozwoju \label{ref:RNDuAc97ED1Y1}(J.
Życiński, 1996, s. 134)\footnote{W Granicach racjonalności \label{ref:RND1EgQJ3J1nD}(J. Życiński, 1993, s. 242) pada
bardziej lakoniczne określenie internalizmu jako ujęcia kładącego nacisk na racjonalność nauki. Z kolei określenie
eksternalizmu jest bardziej radykalne: oznacza ujęcia traktujące naukę jako „wynik zewnętrznych pozaracjonalnych
czynników”.}. Do rozwiązań internalistycznych Życiński zalicza koncepcje Koła Wiedeńskiego, Poppera i Lakatosa, z kolei
do rozwiązań eksternalistycznych koncepcje wczesnego Kuhna, Feyerabenda, Szkoły Edynburskiej i różne koncepcje
postmodernistyczne. Kategorie ‘internalizmu’ i ‘eksternalizmu’ podlegają jednak gradacji orzekalności w zależności od
stopnia uwzględnienia czynników pozaracjonalnych. Sytuacja jest analogiczna jak w przypadku orzekalności kategorii
‘racjonalizmu’ i ‘irracjonalizmu’.

Uwaga (7). W toczonym w neokantowskiej perspektywie sporze o charakter referencjalny pojęć teoretycznych (zarówno nauki
przedmiotowej, jak i metanauki) Życiński opowiada się po stronie umiarkowanego realizmu. Opowiada się za umiarkowanym
realizmem teoretycznym nie tylko w odniesieniu do języka nauk empirycznych, lecz także w odniesieniu do języka
metanauki. Umiarkowany realizm teoretyczny oznacza, że terminy teoretyczne oprócz aspektu konstruktywnego posiadają
także aspekt realno-opisowy (referencyjny). W przypadku kategorii metanaukowych znaczy to, że odnoszą się one
referencjalnie do racjonalnej rzeczywistości metanauki. Referencja terminów teoretycznych według realizmu umiarkowanego
jest jednak tylko pośrednia. Nie można wskazać bezpośrednio na ich referenty. W przypadku terminów metanaukowych można
jedynie wskazać ich historycznie zmienne przejawy pod postacią różnych teorii lub koncepcji.

Uwaga (8). Istnienie racjonalności obiektywnej jest zatem odmiennym sposobem istnienia od istnienia przedmiotów
empirycznych. To już kwestia ontologii przyjmowanej przez Życińskiego. Wydaje się, że jego koncepcja sposobów istnienia
„przedmiotów” będących desygnatami teoretycznych terminów metanauki bliska jest partycypacyjnej ontologii
neoplatońskiej będącej próbą pogodzenia ontologii Arystotelesa i Platona. Racjonalność obiektywna mająca swe źródło w
samym Bogu obecna jest implicite w świecie i w ludzkiej myśli, a ujawnia się poznawczo nie wprost, lecz w sposób
uwikłany w historii tejże myśli ludzkiej. Jej poznanie wymaga odpowiedniej hermeneutyki.

W tej perspektywie koncepcja Lakatosa jest mniej radykalnie internalistyczna niż koncepcja Poppera, a ta z kolei mniej
niż koncepcje Koła Wiedeńskiego, gdyż w różnym stopniu uwzględniają one rolę czynników zewnętrznych. Podobnie koncepcja
Kuhna wydaje się być mniej radykalnie eksternalistyczna niż mocny program socjologii wiedzy\footnote{Życiński pisze
przykładowo \label{ref:RNDMFFbOpIuQe}(1988b, s. 135, 2013, s. 239): „Asercje o różnym stopniu racjonalności
[podkreślenie moje] pojawiają się w obrębie poszczególnych programów, a nawet w obrębie poszczególnych teorii”.  Pisze
też, że wiele umiarkowanych tez Kuhna zawartych w jego Strukturze rewolucji naukowych zostało zradykalizowanych w
socjologicznej interpretacji nauki \label{ref:RND7QncKOKY2H}(zob. J. Życiński, 1996, s. 207n).}.

W przypadku eksternalizmu Życiński rozróżnia \label{ref:RNDAJVAwcgRgv}(por. J. Życiński, 1996, s. 135) między
eksternalizmem umiarkowanym a skrajnym. Pierwszy nie neguje elementu racjonalnego w rozwoju nauki, lecz traktuje rozwój
nauki jako wypadkową elementów racjonalnych i czynników pozaracjonalnych. Z kolei eksternalizm skrajny traktuje
wewnętrzną racjonalność nauki jako funkcję samych tylko zewnętrznych czynników psycho-społecznych. W Strukturze
funkcjonuje nieco inny podział na trzy możliwe rodzaje rozwiązań eksternalistycznych \label{ref:RNDcwjdYvX9ov}(J.
Życiński, 1988b, s. 123n, 2013, s. 218). Pierwszy typ rozwiązań ogranicza się do uznania czynników pozaracjonalnych za
pozaracjonalne inspiracje występujące wyłącznie w kontekście odkrycia, drugi mówi o niezwykle ważnej roli tychże
czynników (elementów) także w okresie rewolucji naukowej, natomiast trzeci uznaje dominującą rolę tych czynników nad
elementami racjonalnymi zarówno w okresie powstania, jak i rozwoju programu badawczego. To ostatnie rozwiązanie
Życiński z góry odrzuca jako nieracjonalne.

Życiński poddaje szczegółowej analizie krytycznej wszystkie najważniejsze dwudziestowieczne rozwiązania racjonalistyczne
(internalistyczne) i sceptyczne (eksternalistyczne). W jednym i drugim przypadku pokazuje ich wewnętrzne ograniczenia,
a wielokrotnie wewnętrzne sprzeczności. Tego typu analizy zajmują znaczną część jego twórczości metanaukowej. Nawet
pobieżna ich prezentacja musiałaby zająć zbyt wiele miejsca. Ograniczmy się zatem do konkluzji, jakie wyciąga on z tej
analizy oraz do kilku przykładów. Konkluzje formułuje następująco:

\begin{quotation}
Długie dyskusje na temat natury wiedzy naukowej pokazały, że nauka nie jest ani tak racjonalna, jak chciał tego młody
Popper, ani tak socjologicznie uwarunkowana, jak twierdził Kuhn w pierwszym wydaniu Struktury rewolucji naukowej
\label{ref:RNDelOLSePcR6}(J. Życiński, 1988b, s. 145, 2013, s. 256).

\end{quotation}
W innym miejscu tę samą ideę rozwija w typowym dla siebie retorycznym stylu:

\begin{quotation}
Świadomość epistemologicznych ograniczeń nauki oraz uwarunkowania historyczne wpływające na niektóre determinanty
racjonalności nie dają zatem żadnych podstaw do stwierdzenia, że wszystkie przekonania dotyczące wewnętrznej
racjonalności nauki są przejawem nierealnych marzeń. Niewątpliwie takimi marzeniami były maksymalistyczne idee
filozofów epoki Wiktoriańskiej, którzy na podobieństwo wcześniejszych metafizyków poszukiwali racjonalności sekretnej i
tajemnej. Z faktu, że ich nadzieje okazały się płonne, nie wynika jednak, że nauka jest irracjonalna. Można jedynie
powiedzieć, że [sama] racjonalność jest różna od tego, czego oczekiwano. Upraszczające zastępowanie racjonalności
socjologią może okazać się równie nierealnym, marzycielskim przedsięwzięciem  (1988b, s. 123; 2013, s. 217).

\end{quotation}
W dychotomicznym ujęciu stanowisk metanaukowych po rewolucji naukowej Popper zajmuje miejsce internalizmu, Kuhn miejsce
eksternalizmu. Krytykę pierwotnej koncepcji dedukcjonizmu Poppera jako teorii nazbyt optymistycznej Życiński przejmuje
od Lakatosa \label{ref:RNDCRLw5MmQwf}(zob. J. Życiński, 1983, s. 120n). Od siebie dodaje, że  „wierze w racjonalność
nauki i w potęgę falsyfikacji był również zawarty element uproszczenia idealizujący procedury stosowane w rzeczywistej
nauce” \label{ref:RNDR9nCa1gaG1}(J. Życiński, 1996, s. 230).  Przykładowo, w historii nauki istnieje wiele modyfikacji
ad hoc, które podobnie jak modyfikacja Einsteina miały pozytywny wpływ na rozwój nauki, i to wbrew irracjonalności
postulowanej przez Popperowską teorię falsyfikacji \label{ref:RNDq9oApJerP4}(zob. J. Życiński, 1996, s. 108). Przypadek
Poppera i jego koncepcję modyfikacji ad hoc można zatem zinterpretować jako specyficzny fakt metafilozoficzny, który
daje Życińskiemu do myślenia. Popperowska teza o irracjonalności modyfikacji ad hoc nie wynika logicznie z faktów
opisujących rzeczywiste zachowania naukowców, lecz okazuje się wyrazem nazbyt wyidealizowanej i nazbyt apriorycznej
koncepcji racjonalności. Koncepcja Poppera jest zatem wyrazem silnych założeń filozoficznych i jako taka wskazuje na
obecność zewnętrznych uwarunkowań Poppera. W terminologii Życińskiego ten subiektywny czynnik wyboru i związania z
tradycją filozoficzną przyjmuje postać optymistycznej wiary Poppera w racjonalność nauki i w potęgę
falsyfikacji\footnote{W tym kontekście Życiński przywołuje też przykład naukowych reakcji na wynik eksperymentu EPR czy
na  odkrycie nierówności Bella, których nie potraktowano jako falsyfikatory, jak to powinno się stać w myśli koncepcji
Poppera.}.

Analogicznej krytyce poddana zostaje koncepcja Kuhna i jego radykalnie eksternalistyczna interpretacja związania z
paradygmatem z 1962 roku. W perspektywie tej interpretacji, jak zauważa Życiński \label{ref:RNDaETzNFGzG9}(J. Życiński,
1983, s. 106), logika nauki zostaje niemal całkowicie zastąpiona socjologią wiedzy. Tymczasem bliższa analiza
historyczna pokazuje, że w dłuższej perspektywie możliwe jest racjonalne wykazanie wyższości jednego programu
badawczego nad innym gdyż, wewnętrzna logika rozwoju nauki jest silniejsza od emocjonalnych przywiązań do
poszczególnych teorii \label{ref:RND184R61G3Ny}(J. Życiński, 1983, s. 165). Z kolei w Elementach stwierdza, że
rzeczywista nauka obala tezę o dogmatycznym charakterze związania z paradygmatem, gdyż „zmiana paradygmatu jest nie
tylko możliwa teoretycznie, lecz również zachodzi rzeczywiście w nauce” \label{ref:RND8iXlMhyTs3}(J. Życiński, 1996, s.
195).

Najsilniejszym argumentem przeciw skrajnie eksternalistycznej interpretacji związania z paradygmatem jest argument na
rzecz epistemologicznej konieczności takiego związania w sytuacji, gdy niemożliwe jest precyzyjne rozstrzygnięcie
pomiędzy alternatywnymi tradycjami badawczymi. W takiej sytuacji jedyną alternatywą dla idei podmiotowego commitment
byłby jedynie sceptycyzm. Ten natomiast, jak pamiętamy, jest z góry wykluczony, gdyż nie jest reakcją racjonalną na
fakt czynników pozaracjonalnych w nauce. Zatem zgoda na podmiotowy commitment jest jedynym racjonalnym rozwiązaniem w
tej sytuacji\footnote{Jest to argument rozwijający ideę epistemologicznej zasady niepewności. Zob. poprzedni punkt. }.

Skoro ani skrajny internalizm, ani skrajny eksternalizm nie wytrzymują krytyki, to Życiński konkluduje o konieczności
zanegowania sensu zaistniałej dychotomii wśród tych rozwiązań. Co więcej, uważa że rozwianie marzycielskich tendencji
metanaukowych skrajnego internalizmu i skrajnego eksternalizmu dokonało się nie tyle za sprawą wewnętrznych analiz
metanaukowych, ile za sprawą samej nauki, która nie dała się wtłoczyć w sztywne ramy ideologiczne\footnote{Jest to
przykład sprzeczności transcendentalnej rozumianej jako sprzeczność metanaukowych hipotez z faktami metanaukowymi.}:

\begin{quotation}
W tej sytuacji [gdy programy badawcze i teorie cechują się różnym stopniem racjonalności] próby absolutyzowania pojęcia
racjonalności, jak również skłonność do dychotomicznego dzielenia interpretacji [metanaukowych] na racjonalne i
irracjonalne stanowią wyraz pewnej filozofii bronionej w sposób dogmatyczny, niemniej sfalsyfikowanej przez samą naukę 
\label{ref:RNDmPUxCCAI7w}(J. Życiński, 1988b, s. 135, 2013, s. 239).

\end{quotation}
Konfrontacji z rzeczywistą nauką nie oparł się ani internalizm, ani eksternalizm. Dokładniejsza obserwacja faktycznej
nauki pokazuje, „że rzeczywisty rozwój nauki przebiega w odmienny sposób niż sugerowali to przedstawicie normatywnych
metodologii” \label{ref:RNDWCF6lU0sbi}(J. Życiński, 1996, s. 230). Z kolei eksternalizm radykalny wikła się w
nieusuwalne „antynomie” w wyjaśnianiu faktów metateoretycznych z dziejów nauki\footnote{Poświęcony im jest cały
podrozdział w Elementach \label{ref:RNDrpsugHpH8D}(J. Życiński, 1996, s. 147–156).}.

Dychotomia rozwiązań metanaukowych będących reakcją na rewolucję naukową jest faktem. Pytanie, czy jest nieunikniona?
Życiński podejmuje się pokazać, że ma ona jedynie charakter historyczny, a zatem niekonieczny. Możliwe jest
unieważnienie sporu internalizmu z eksternalizmem. Powstaje pytanie, jak tego dokonać?

W myśl nadrzędnej zasady racjonalności – występującej implicite choćby w przytoczonym przed chwilą argumencie na rzecz
racjonalności podmiotowego commitment w sytuacjach wyborów alternatywnych – skoro rzeczywista nauka unieważnia oba
człony metanaukowej alternatywy internalizm versus eksternalizm, to racjonalną reakcją na tę sytuację nie może być
sceptycyzm, lecz nowe zmodyfikowane rozwiązanie racjonalne.

Z powyższych tekstów można wnioskować (poszukując ich ukrytych presupozycji), że kategorie ‘internalizmu’ i
‘eksternalizmu’ służą do sproblematyzowania metanaukowej idei normatywnej demarkacji elementów wewnętrznych
(racjonalnych) i zewnętrznych (pozaracjonalnych) w rozwoju nauki\footnote{Przypomnienie: treść idei, podobnie jak treść
pojęć i koncepcji, dla ułatwienia lektury, podaję kursywą.} jako szczególnego przypadku problemu racjonalności jako
takiej. Nowe rozwiązanie może potraktować ten spór jako ślepą odnogę ewolucji pojęcia racjonalności.

Falsyfikacja teorii metanaukowych przez fakty metateoretyczne z rzeczywistej nauki nie implikuje ich całkowitej
bezwartościowości i konieczności ich odrzucenia oraz zaproponowania całkiem nowych teorii metanaukowych. Życiński
preferuje bardziej umiarkowaną strategię rozwoju teoretycznego w metanauce, zaczerpniętą od późnego Poppera i od
Lakatosa. Wystarczy dokonać jedynie niezbędnych modyfikacji w dotychczasowych rozwiązaniach metanaukowych. 

Modyfikacje w przekonaniu Życińskiego powinny polegać na „liberalizacji” radykalnych postaw metanaukowych po obu
stronach sporu. Wprawdzie, należy przyznać rację Lakatosowi, że „żadne kryterium demarkacji nie ma charakteru
absolutnego” \label{ref:RNDlahtfGg0vv}(J. Życiński, 1996, s. 230)\footnote{Ale w tym samym rozdziale
\label{ref:RNDU4zrzQHMRM}(J. Życiński, 1996, s. 244) Życiński uznaje Lakatosa za przedstawiciela nazbyt
wyidealizowanej, normatywnej koncepcji nauki.}, ale nie znaczy to, że należy odejść od metodologii normatywnej, lecz
jedynie to, że należy rozwinąć i zliberalizować te normy, które doprowadziły do powstania wyidealizowanej koncepcji
nauki. Podobnie, chcąc uniknąć antynomii eksternalizmu radykalnego „trzeba przyjąć jego umiarkowany wariant, który
głosi, iż elementy racjonalne oraz zewnętrzne uwarunkowania psychospołeczne ‘przenikają się’ wzajemnie i uzupełniają w
procesie rozwoju nauki” \label{ref:RND0qiCuFReRd}(J. Życiński, 1996, s. 156).

W obu przypadkach przyczyną (a zatem czynnikiem pozaracjonalnym) pojawienia się błędnych rozwiązań radykalnych była
nieuświadomiona tendencja do nadmiernego upraszczania procedur naukowych na poziomie wyjaśniania metanaukowego i do
idealizacji\footnote{Życiński zarzuca mu nadmierną idealizację kwestii związania z paradygmatem
\label{ref:RNDIrA1jDg11P}(zob. 1983, s. 152).}. Tendencja ta stanowi cechę charakterystyczną „koncepcji niedojrzałych”,
mitologicznych, opierających się na jednym uniwersalnym czynniku (przyczynie) mającym wyjaśnić złożoną rzeczywistość.
Zarówno skrajny internalizm, jak i skrajny eksternalizm można zatem uznać w perspektywie analiz Życińskiego za
metanaukową wersję myślenia mitologicznego na kształt mitu ostrej demarkacji przypisywanej Popperowi. Jako takie mają
one jednak charakter wyłącznie historyczny. Według Życińskiego, długie spory o kryterium demarkacji doprowadziły do
uświadomienia sobie idealizacyjnych uproszczeń i do sukcesywnego „odkrycia złożonej prawdy o bogactwie procedur
badawczych i wzajemnych uwarunkowań występujących w realnej nauce” \label{ref:RNDT7FuhQK2nh}(por. J. Życiński, 1996, s.
230). Dzięki temu odkryciu możliwe jest obecnie „wypracowanie bardziej realistycznych wzorców metanaukowych”
\label{ref:RND3dNAmoO0qC}(J. Życiński, 1996, s. 237)(1996, s. 237)\footnote{W obu cytatach kursywa pochodzi ode mnie.
Wskazuje ona na specyficzny charakter metodologii metanauki Życińskiego.}.

Najlepszym kandydatem teoretycznym do poprawnego ujęcia racjonalnego rozwoju nauki jest zdaniem Życińskiego odpowiednio
zliberalizowana koncepcja Lakatosa naukowych programów badawczych \label{ref:RNDR4AQgoKDGC}(zob. J. Życiński, 1996, s.
244n)\footnote{Za przykład pozytywnych modyfikacji podaje on prace J. Waralla, E. Zahara, P. Urbacha, czy J.
Watkinsa.}. Liberalizacja polega na rezygnacji z absolutyzowania norm metodologicznych wskazanych przez Lakatosa i
uznaniu ich tylko za przybliżony wzorzec racjonalnych zachowań naukowych, adekwatny jedynie w odniesieniu do
określonych okoliczności:

\begin{quotation}
Przejawem metanaukowego dogmatyzmu byłoby traktowanie normatywnej metodologii Lakatosa w tym samym stylu, w jakim przed
laty narzucano nauce kanony Koła Wiedeńskiego. [...] Jego [tzn. Lakatosa] propozycje zdają się zawierać najbardziej
rozwiniętą syntezę krytycyzmu i racjonalności na poziomie refleksji metanaukowej. Niezależnie od emocjonalnych
deklaracji autora [...] metodologia programów badawczych, w porównaniu z konkurencyjnymi propozycjami, stwarza
najlepszą szansę racjonalnej rekonstrukcji nauki i racjonalnego wyboru rywalizujących teorii. Metodologię tę można
odrzucić a priori, np. z racji aksjomatycznego przyjęcia tezy o irracjonalnych mechanizmach rozwoju nauki. Jeśli jednak
unika się równie radykalnej aksjomatyki, można z ostrożnością i krytycyzmem F. Suppego «skonkludować, iż Lakatos ukazał
częściowo pewien wzorzec rozumowania w rozwoju wiedzy naukowej, który to wzorzec – w określonych okolicznościach –
charakteryzuje poprawne rozumowanie naukowe» [Afterword, 670]. Konkluzja ta, a zwłaszcza położony w niej akcent na
cząstkowy charakter opracowań Lakatosa, nie oznacza absolutyzowania przedstawionych opracowań metanaukowych, lecz
wskazuje na potrzebę dalszych poszukiwań umożliwiających pełniejszą charakterystykę racjonalnych struktur nauki
\label{ref:RND6tjtqNjtZ0}(J. Życiński, 1996, s. 245n)\footnote{Cytat w tekście pochodzi z posłowia Fredericka Suppego
do znanego zbioru tekstów \label{ref:RNDtowH5ssMQB}(F. Suppe, 1974).}.

\end{quotation}
Zgodnie z tymi deklaracjami, proponowane przez Życińskiego rozwiązanie metanaukowe nie posiada charakteru  prostej i
precyzyjnej, uporządkowanej logicznie (dedukcyjnej) teorii metanaukowej wychodzącej od kilku prostych aksjomatów
metanaukowych. Raczej jest to pewien niedookreślony logicznie obraz metodologiczny nauki składający się z wielu
stosunkowo luźno powiązanych reguł metanaukowych. Do istotnych elementów rozwiązania Życińskiego należy zaliczyć jego
koncepcję ideatów i ideologicznych programów badawczych, mających na celu wykazać zasadniczą ciągłość i tym samym
racjonalność w historycznym rozwoju nauki pomimo występowania rewolucji naukowych i związania naukowców z tradycją
badawczą. Do istotnych elementów należą również trzy zasady: zasada aracjonalności i naturalności interdyscyplinarnej
oraz epistemologiczna zasada niepewności. Ich celem jest racjonalna normalizacja funkcji czynników pozaracjonalnych w
nauce tak, by zachowana została nadrzędna funkcja elementu racjonalnego. Wśród tych elementów nie można zabraknąć
również rozróżnień wielu typów racjonalności oraz idei ewolucji pojęcia racjonalności. Dopiero omówienie wszystkich
tych elementów pozwoli poznać doksatyczny charakter proponowanego przez Życińskiego rozwiązania. Zagadnienia te ze
względu na swą obszerność zostaną przedstawione w kolejnym artykule (zob. przypis nr 5 niniejszej pracy).

***

Na zakończenie tej części chciałbym powrócić do fundamentalnej idei metafilozoficznej Życińskiego, jaką jest postulat,
by metanaukowe i filozoficzne koncepcje na temat natury i struktury nauki odnosiły się do rzeczywistej nauki względnie
do rzeczywistości nauki (zob. 1996, ss. 16 i 126) a nie do wyidealizowanych i uproszczonych konstrukcji filozofów. Idea
ta pozwala zrozumieć nacisk, jaki nasz autor kładzie na rolę czynników pozaracjonalnych w nauce oraz na rolę tej
kategorii metanaukowej w rozwiązaniach metanaukowych, a jednocześnie pozwala zrozumieć jego racjonalistyczny optymizm w
obliczu różnych skrajnych interpretacji eksternalistycznych.

Mówiąc o tradycji badania realnej lub rzeczywistej nauki Życiński wskazuje Kuhna i Polanyiego jako prekursorów tego
trendu \label{ref:RNDi6TPvuVUK4}(J. Życiński, 1983, s. 153.169, 1996, s. 231). Jeden i drugi kojarzą się wszakże
jednoznacznie z ideą czynników pozaracjonalnych w nauce. To pokazuje, że w jego rozumieniu rzeczywista nauka lub
rzeczywistość nauki to nie tylko logiczna konstrukcja językowa w perspektywie metody uzasadnienia, lecz także cały
kontekst osobowy, w jakim konstrukcje teoretyczne funkcją. Co więcej, nie wystarczy tradycyjne rozwiązanie
racjonalistyczne, by kontekst osobowy utożsamić z psychologicznym kontekstem odkrycia. Bez uwzględnienia czynników
pozaracjonalnych także w kontekście uzasadnienia i akceptacji nie jest w ogóle możliwe pełne zrozumienie samej natury
nauki.

Radykalny charakter tych stwierdzeń najlepiej ilustrują same wypowiedzi Życińskiego. W Elementach pisze, że „pomijanie
roli czynników pozaracjonalnych w nauce prowadzi do wyidealizowanego i nierealistycznego obrazu struktur nauki”
\label{ref:RND07iSFRLobf}(J. Życiński, 1996, s. 189), a nieco dalej, że „uwzględnienie ich roli stanowi konieczny
warunek pełniejszego zrozumienia istoty nauki” \label{ref:RNDVV3U1jSC9D}(J. Życiński, 1996, s. 190, podkreślenia moje).
 Czynniki pozaracjonalne zostają powiązane w sposób nierozerwalny z naturą nauki. Jest to rzeczywista rewolucja
metanaukowa.

W tej sytuacji trudno dziwić się praktyce Życińskiego podkreślania obecności czynników pozaracjonalnych w nauce i w
metanauce za pomocą specyficznej, psychologicznie naznaczonej terminologii, jak choćby wspomnianej kategorii ‘szoku’.
Życiński nie obawia się jednak posądzenia o psychologizm, gdyż wypowiada te słowa z wnętrza szeroko rozumianej tradycji
episteme, z którą uważa się związany\footnote{Zob. Elementy (1996, s. 126)\label{ref:RNDxQIHHr1tkz}(J. Życiński, 1996,
s. 126), gdzie Życiński zalicza siebie do nurtu epistemologii kontynuującego platońsko-arystotelesowską tradycję
episteme.}. A ponieważ dotychczasowa tradycja episteme cechowała się nazbyt racjonalistycznym i przeidealizowanym
podejściem do nauki, to podkreślanie roli czynników pozaracjonalnych wydaje się w pełni uzasadnione.

Także związanie z tradycją episteme przejawia się u Życińskiego specyficzną praktyką językową. Tym razem przeciwną w
stosunku do poprzedniej. Gdy wypowiada się na temat nieusuwalnej obecności czynników pozaracjonalnych w nauce, dodaje
od razu  dla przeciwwagi, że obecność ta nie implikuje w żadnym wypadku konkluzji o dominacji subiektywizmu w nauce
\label{ref:RND5RKyXkJozz}(J. Życiński, 1996, s. 187). Podobne zastrzeżenia czyni  mówiąc o roli czynników
pozaracjonalnych w poznaniu natury nauki:

\begin{quotation}
Obecność w nauce wiedzy osobowej oraz nieskonceptualizowanych intuicji nie upoważnia do kwestionowania wewnętrznej
racjonalności nauki. Uświadamia ona natomiast, iż racjonalna refleksja, która inspirowała zarówno „Elementy” Euklidesa,
jak i „Principia” Newtona, łączy się w kontekście rozwoju nauki z pozaracjonalnymi czynnikami psycho-społecznymi.
Uwzględnienie ich roli stanowi konieczny warunek pełniejszego zrozumienia istoty nauki \label{ref:RND6rPInFRHqu}(J.
Życiński, 1996, s. 190). 

\end{quotation}
Natura nauki z perspektywy tradycji episteme jest zatem zasadniczo racjonalna, ale element racjonalny w rzeczywistym
świecie zawsze występuje w kontekście osobowego commitment. Czysty rozum naukowy jest filozoficznym mitem. Nie jest to
jednak w żadnym wypadku kapitulacja rozumu. Zgodnie z epistemologiczną zasadą niepewności w sytuacji, gdy mamy do
czynienia z wyborem alternatywnym albo – albo, gdzie jednym z członów jest uznanie istotnej, ale nie dominującej roli
czynników pozaracjonalnych w nauce, a drugim eksternalistyczny sceptycyzm, to wybór rozwiązania uwzględniającego rolę
czynników pozaracjonalnych w nauce jest jedynym racjonalnym rozwiązaniem.

\subsection{Bibliografia}
Duhem, P., 1991. Pierre Duhema filozofia nauki. tłum. M. Sakowska. Wrocław: Wydawnictwo Uniwersytetu Wrocławskiego.

Ferrier, J.F., 1854. Institutes of Metaphysic: The Theory of Knowing and Being. [online] Edinburgh-London: William
Blackwood \& Sons. Dostępne na: {\textless}http://archive.org/details/institutesofmeta00ferruoft{\textgreater} [dostęp
4.07.2019].

Heller, M., 2011. Filozoficzny program Józefa Życińskiego. Philosophical Problems in Science (Zagadnienia Filozoficzne w
Nauce), [online] (48), s. 5–22. Dostępne na: {\textless}http://zfn.edu.pl/index.php/zfn/article/view/136{\textgreater}
[dostęp 4.07.2019].

Herschel, J.F., 1955. Wstęp do badań przyrodniczych. Biblioteka Klasyków Filozofii. tłum. T. Pawłowski. Warszawa:
Państwowe Wydawnictwo Naukowe.

Liana, Z., 2006. Uzasadnienie wiedzy – specyficzny problem epistemologiczny w filozofii K.R. Poppera. W: S. Wszołek i R.
Janusz, red., Wyzwania racjonalności. Księdzu Michałowi Hellerowi współpracownicy i~uczniowie. Kraków: OBI–WAM, s.
405–424.

Liana, Z., 2016. Can reason be emotional? W: D. Evers i in., red., Issues in Science and Theology: Do Emotions Shape the
World?, Issues in Science and Religion: Publications of the European Society for the Study of Science and Theology.
[online] Springer International Publishing, s. 273–282. Dostępne na:
{\textless}https://www.springer.com/gp/book/9783319267678{\textgreater} [dostęp 4.07.2019].

Popper, K.R., 1979. Die beiden Grundprobleme der Erkenntnistheorie: aufgrund von Ms. aus d. Jahren 1930-1933. Die
Einheit der Gesellschaftswissenschaften. Tübingen: J.C.B. Mohr.

Sinacœr, M.A., 1973. L’épistémologie performative de G. Bachelard. Critique, (308), s. 53–66.

Suppe, F. red., 1974. The Structure of Scientific Theories. Urbana: University of Illinois Press.

Watkins, J.W.N., 1989. Nauka a sceptycyzm. tłum. E. Chmielecka, i A. Chmielecki. Warszawa: Państwowe Wydaw. Naukowe.

Woleński, J., 2009. Odpowiedź Józefowi Życińskiemu. W: J.A. Janik, red., Prace Komisji Filozofii Nauk Przyrodniczych
Polskiej Akademii Umiejętności. Tom 3. Kraków: Polska Akademia Umiejętności, s. 15–18.

Życiński, J., 1983. Język i metoda. Kraków: Znak.

Życiński, J., 1985. Teizm i filozofia analityczna. T. 1. Kraków: Znak.

Życiński, J., 1988a. Teizm i filozofia analityczna. T. 2. Kraków: Znak.

Życiński, J., 1988b. The Structure of the Metascientific Revolution: An Essay on the Growth of Modern Science.
Philosophy in Science Library. Tucson: Pachart Publishing House.

Życiński, J., 1993. Granice racjonalności: eseje z filozofii nauki. Warszawa: Wydaw. Naukowe PWN.

Życiński, J., 1996. Elementy filozofii nauki. Academica. Tarnów: Biblos.

Życiński, J., 2009. Czy filozofia nauki może być niezależna od nauk przyrodniczych? Polemika z Janem Woleńskim. W: J.A.
Janik, red., Prace Komisji Filozofii Nauk Przyrodniczych Polskiej Akademii Umiejętności. Tom 3. Kraków: Polska Akademia
Umiejętności, s. 7–13.

Życiński, J., 2013. Struktura rewolucji metanaukowej: studium rozwoju współczesnej nauki. tłum. M. Furman. Kraków:
Copernicus Center Press.

Życiński, J., 2015. Elementy filozofii nauki. wyd. 2 poszerz. ser. Bramy Nauki. Kraków: Copernicus Center Press.
\end{document}
